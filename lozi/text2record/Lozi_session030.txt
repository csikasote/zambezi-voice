## Mupokola ha to fita a fumana kuli mwanana u sa lobezi, a kubuhile maswe fa pata
## Mupokola: "A mu ni bulelele se si ezahalile
##  Nongolo: "'Mwanana yo na ni taha mwa mulaho, wale ha ni li ni itemune na fumana kuli sa ni sutelezi luli mi ha ni li ni picuke kanti hape ni yena kona kwa na picukezi
## Mupokola a li ku mwanana: 'Iwe mwana siuma lize belu?' Mwanana a li na lizize mulangu
## Mutu yo u lukela ku ya kwa ofisi mulatu wa hae u yo talimwa
## 'Nongolo ha utwa zeo inge a ka fufa kapa ku kena mwa mubu kuli ba palelwe ku mu swala
##  Nongolo na katazwa ki ku saba lika ze peli: sa pili ki kuli sitima si ta mu siya mi Njolo na sa zibi se si ezahezi;
## sa bubeli hape ili sona sa na saba hahulu ki kuli n'a na ni litupa ze peli mwa lipokoto za hae
## ili kuli haiba ba ta mu isa kwa ofisi ni ku yo mu seca ba ta fumana mulatu o si ka zusa kale mulumo
##  Mupokola ya na tile pili kwa kozi ye ha talima fa nako ya hae a fumana kuli ne se ku siezi feela mizuzu ye mine kuli nako ya sitima i fite
##  Sejenti a li ku Nongolo: "A lu ye kwa ofisi
##  U ta yo lifela mwanana yo holofalize ni ku mu isa kwa sipatela; haiba ha u na mali u ta tamiwa
## Nongolo nako co inge a ta pazuha fa hali ka baka la sabo ye kopani ni ku nyema
##  Sejenti a yo nga njinga ya mwanana kuli a ikube ba ye kwa ofisi
##  Ha i yemisa a fumana kuli me i sina mabuleki mi ni wili ya kwa pili ne i si ka tamiwa hande
##  Sejenti a li; 'Kanti ni yonga njinga ye ha kuna za njinga! Ha i na ni mabuleki ni mutelo! Desheti!
## Kanti kanana kaki kona kaka hatile feela Nongolo
##  Ikele feela kanti Nongolo, a kuna ze lu ka ku kataleza kapa ku ku lifiseza
##  Nongolo a sa li a itumele kwa swalelo yeo a utwa sitima sa huwa
##  Ha pundumuka foo ku mata ha si ka yema konji pelekete mwa sitima, mi ni mona a yo wela musali ya na inzi mwa sitima
##  A s'a yema fa lihaulo a bona Njolo kuli u sa yemi fande; Nongolo ni yena kona a bona kuli kanti sitima ha si zamai
##  Ha na mata ka baka la ku ikalelwa, hape mi sitima sa libiana se ne si huwa ni ku zamaya kwa buse bwa melo na li u siezi
##  Njolo a mu biza kuli ba longe libiana za bona
##  Nako ya sitima ya ku funduka yona ne i se i fitile kale kono feela ne si sa litela se ne si eza kolosi ni sona
## Nongolo a ba ni nako ya ku taluseza Njolo ze ezahezi pili sitima si si ka funduka
## Sitima si man' funduka Nongolo a fumana kuli pilu ya hae i bato wa kakuli na hupula kuli u ya kwa sike a fumanwa
## Ha ba fita mwa Lusaka ba tuluka ni ku puma Ngunga kuli ba na ni ku nga fecla ma単olo a manwi a nzila kwa makuwa ba P
## ba ta zwela pili zeo ha li se li lukile
##  Nongolo a lobala fa siteshini ni musal'a hae
##  Habusa Nongolo a siya musali fa siteshini a yambaela kwa mandu a makuwa ku yo bata musebezi
##  Nongolo na sa zibi Sibemba kapa Sinyanja kapa Silapa-lapa, kono ka Standard Il ya hae ya na balile na kona ku pundungela sikuwa
##  Ha fita fa nou ya pili a lemuha kuli mun'a ndu ne li Musame
##  A itenga ku musal a musame kakuli wa munna na ile kwa musebezi
##  Musame: "'Ece; Ini wena funa? nchito?
## "Nongolo a zwela pili mwa mayadi a Masame kono na fumani kuli Masame a ki ba bande ku bata teni musebezi
## Ha sa zamaile a fita kwa mandu a makuwa luli, kono banna bu単ata bwa bona me ba li kwa misebezi
## Nongolo na utwile feela linzwi la 'madamu', mi kona a hupula kuli kwa basali ha ku bulelwi sir' konji 'madamu?
## Misisi: "Wena funa nchito kalo house-boy?' Nongolo: "en madam
## ' Ha kutile a zibisa musal'a ha kuli u sepisizwe musebezi fa Yadi 59 ku mukuwa ya bizwa Cartons
## Nongolo na si ka lemuha kuli situpa sa na itusisa ne si si ka saimiwa ili ku bonisa kuli u tuhezi musebezi wa hae wa kale
##  Njolo yena na lemuhile nto ye cwalo, mi i sali yena a fanauna mwa situpa kuli ku bonahale kuli si sainilwe
##  Ka totukwanali zowo ya manzibwana Nongolo a yo bonana ni Cartons
##  Ba lumelelana kuli a to kala musebezi habusa
##  Ndu ya ku lobala a i fumanelwa ona mwa yadi ya mukuwa yoo
##  Ka totukwanali zowo kali kamo ya manzibwana Nongolo ni naleli ya hae ba nanuha ku zwa kwa siteshini ku ya kwa yadi ya Cartons
## Bupilo bwa zamaya hande mwa Lusaka
##  Nihakulicwalo Nongolo na ziba kuli ku tata ku pila mwa sibaka nako ye telele a sa katani ni ba ziba hande,
## ka baka leo na sa zamaizamai ko ku fumaneha batu ba ba単ata sina kwa musika ni kwa kantini
## Ha se ku fitile likwelinyana ba kwa hae ba sa amuheli ma単olo a zwa ku Nongolo kwa Wankie ba kala ku bilaela
## Bashemi ba hae luli Nongolo ili kwa Sefula ne ba se ba mu holezi halalu ba sa boni kalabo