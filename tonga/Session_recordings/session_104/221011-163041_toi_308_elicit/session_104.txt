##Pele bakati, Sa uleelede kucitila mucizi wesu mbuli sibwaamu mbwacitilwa?																									
##Jakobo mbwaakayaka cipaililo caku-Beteli. Lino Leza wakaambila Jakobo kuti,																									
##Nyampuka, uye ku-Beteli, ukale nkuko, uyake cipaililo ca-Leza oyo nguwenya iwakalibonya kulinduwe ciindi eciya nowakacija kubusyu bwa-Esau mukulana wako.		
##Atunyamuke, tuye ku-Beteli, nkayake cipaililo, cibe ca-Leza oyo iwakandivuwa mubuzuba bwamafwabi aangu, iwakandisindikila mukweenda kwangu koonse.																									
##Mpawo bakapa Jakobo baleza beenzu boonse ibakali mumaanza aabo amacoco aamumatwi aabo, nkabela Jakobo wakazisisa kunsi lyamubanga waku-Sekemu.																									
##Elyo mukweenda kwabo, buyoofu buzwa kuli-Leza bwakajata minzi iyakeengelede, aboobo teebakatobela bana ba-Jakobo.																									
##Lino Jakobo wakasika ku-Luzi (ngonguwo Beteli) munyika ya-Kanana, walo abantu boonse mbaakali abo.																									
##Nkabela wakayaka cipaililo mpoonya awo, waulika kuntu oko izina lya-El Beteli, nkaambo																									
##kakuti nkukonya oko Leza nkwaakamubonekela ciindi eco naakacija kubusyu bwamukulana wakwe.																									
##Lino Debora muleli wa-Rebeka wakafwa, nkabela wakazikwa kunsi lyamubanga oko ku-Beteli, aboobo oyo musamu wakaulikwa izina lya-Aloni-Bakuti.																									
##Lino Leza wakabonekela Jakobo alimwi naakamana kuzwa ku-Padanaramu, wamulongezya.																									
##Nkabela Leza wakamwaambila kuti, Izina lyako nduwe Jakobo, pele tokooyooambwa limbi kuti nduwe Jakobo pe, izina lyako liyooba Israyeli.																									
##Mbuboobo mbwaakaulikwa izina lya-Israyeli. Alimwi Leza wakamwaambila kuti,																									
##Ndime Leza Singuzuzyoonse, Zyalisya, ukavule; mulinduwe mulazwa musyobo ankamu yamisyobo, amucikungu cako muyoozwa bami.																									
##Alimwi nyika eyo njindakapa Abrahamu a-Izaka, ndaipa nduwe, alwalo lunyungu lwako luciza njoolupa nyika eyo.																									
##Mpawo Leza wakapiluka kujulu, wamusia nkukonya oko nkwaakaambaula awe.																									
##Nkabela Jakobo wakaimika malende, nkokuti malende aamabwe, nkukonya oko nkwaakaambaula awe,																									
##Nkabela wakatila cipaizyo cakunywa alingawo, alimwi wakatila insazi yamafuta.																									
##Mbuboobo Jakobo mbwaakaulika oko kuntu Leza nkwaakaambaula awe izina lya-Beteli.																									
##Rakele mbwaakafwa naakazyala Benjamini. Elyo bakalonga kuzwa ku-Beteli,																									
##nkabela nekwakacisyeede kasinzo kusika ku-Efrata, Rakele wakatumbuka, pele wakapenga mukutumbuka kwakwe.																									
##Lino naakacili kusunda mukutumbuka kwakwe, sikumutumbusya wakamwambila kuti, Utayoowi, nkaambo sunu ulazyala mwana mulombe aumwi.																									
##Nkabela muuya wakwe nowakaamba kumusia (nkaambo wakafwa) wakamuulika izina lya-Benoni, pele wisi wakamuulika izina lya-Benjamini.																									
##Aboobo Rakele wakafwa, nkabela wakazikwa munzila yaku-Efrata (ngonguwo Betelehemu).																									
##Lino Jakobo wakaimikizya malende atala lyakabanda kakwe. Ngengao malende aakabanda ka-Rakele mbwaacibede asunu.																									
##Amwi makani aa-Jakobo abana bakwe, Izaka mbwaakafwa																									
##Lino Israyeli wakalonga, waakuyaka cilao cakwe kunembo lyaŋanda indamfu ya-Ederi.																									
##Nkabela Israyeli naakacikede mucisi eco, Rubeni wakalala a-Biliha simamambe wawisi, nkabela Israyeli wakamvwa makani.																									
##Lino bana ba-Jakobo bakali ikumi ababili. 23Bana ba-Leya mbaaba: Rubeni (mwana mutaanzi wa-Jakobo),																									
##Abana ba-Biliha mulanda musimbi wa-Rakele mbaaba: Dani a-Nafitali.																									
##Abana ba-Zilipa mulanda musimbi wa-Leya mbaaba: Gadi a-Aseri, Mbaabo bana ba-Jakobo mbaakazyala ku-Padanaramu.																									
##Mpawo Jakobo wakasika kuli-Izaka wisi ku-Mamre, ku-Kiriyati-ariba (ngonguwo Hebroni), Abrahamu a-Izaka nkubakali kukala-kala.																									
##Nkabela mazuba aabuumi bwa-Izaka akasika kumwanda amakumi aali musanu aatatu.																									
##Elyo Izaka wakazanga, wafwa, wainka kulibasinsiku bakwe naakacembaala Bucembele buzwide, nkabela Esau a-Jakobo bana bakwe bakamuzika.																									
##Misukulu ya-Esau. Lino njeeyi mizukulu ya-Esau, ngonguwe Edomu.																									
##Esau wakakwata banakazi bamucisi ca-Kanana, Ada mwana musimbi wa-Eloni mu­ Hiti, a-Aholibama mwana musimbi wa-Ana mwana wa-Zibeoni mu-Hivi,																									
##Nkabela Ada wakazyalila Esau Elifazi, alakwe Basemati wakazyala Reueli,																									
##alakwe Aholibama wakazyala Jeusi a-Jalamu a-Kora, Mbaabo bana ba-Esau mbaakazyala munyika ya-Kanana.																									
##Esau wakatola banakazi bakwe, bana bakwe balombe, bana bakwe basimbi, abasiŋanda bakwe boonse,																									
##aŋombe zyakwe amatanga aakwe, aŋombe zyakwe zyoonse nzyaakavubide munyika ya-Kanana,																									
##wakalongela kunyika imbi cakwaanzaana amwanike wakwe Jakebo.																									
##Nkaambo imbono zyabo zyakavula, aboobo bakakacilwa kukala amwe. Nyika yabweenzu bwabo yakakacilwa kubalela nkaambo kaŋombe zyabo.																									
##Aboobo Esau wakaakukala munyika yazilundu zya-Seiri, Esau ngonguwe Edomu.																									
##Njeeyi mizukulu ya-Esau wisi waba-Edomu bakuzilundu zya-Seiri.																									
##Josefa mbwaakaba muzike mucisi ca-Egepita. Lino Jakobo kakede munyika yabweenzu bwabamawisi,																									
##nkokuti munyika ya-Kanana. Ngaaya makani aamazyalani aa-Jakobo, Josefa naakajisi myaka iili ikumi amusani aibili, wakali kweembela imbelele abakulana bakwe,																									
##Kali mulombe antoomwe abana ba-Biliha abana baZilipa banakazi bawisi, nkabela Josefa wakaletela wisi makani aabo mabi.																									
##Israyeli kayandisya Josefa kwiinda bana bakwe boonse nkaambo kali mwana wabucembele bwakwe, nkabela wakamucitila ijansi lili amaboko.																									
