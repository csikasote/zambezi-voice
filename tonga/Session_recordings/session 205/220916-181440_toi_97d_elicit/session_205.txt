##Nanka akati kamadyanyama, Nkaambo mukolwi asindya bayoosikilwa bucete, Alimwi butolo bulasamika muntu madeludelu.
##Swiilila uso iwakakuzyala, Alimwi utasampauli banyoko na bacembaala. Koula lusinizyo, utaluulisyi pe;
##Koula busongo alulayo abupampu. Wisi mululami ulasekelela loko; Uuzyala musongo ulajana kukondwa mulinguwe,
##Uso abanyoko basekelele; lwakakuzyala akondwe. Mwanaangu, undipe moyo wako; Meso aako alange inzila zyangu,
##Nkaambo mwanakazi muvuule ncilindi cilamfu; Mwanakazi uuzwakule mugodi uusyanikide,
##Ulalindila mbuli sikubba, Ulavuzya batasyomeki akati kabantu. Ngwani uuli abuusu? Ngwani uuli amapenzi?
##Ngwani uuli ankondo? Ngwani uuli akutongauka? Ngwani uuli amibunda katakwe kaambo?
##Ngwani uuli ameso aasalala pyu? Mbembabo bakala ciindi cilamfu kukunywa, Baya kukuyandaula waini uuvwelene,
##Utalangi waini ciindi naasalala, Naanjoloma munkomeki, Naatelemuka kabotu. Kumamanino ulaluma mbuli inzoka,
##Ulazapula mbuli cipile. Meso aako alabona zintu ziyoosya, Amoyo wako ulaamba makani aapilingene.
##Ulaba mbuli muntu uulala mukati kalwizi, Na mbuli muntu uulala akasamu kandembela.
##Ulati, Bakanduuma pele teendakaciswa, Bakandiyasa pele teendakamvwa, Nsinsimuke lili? Nkayandaule cakunywa alimwi.
##Tusimpi twa-Solomoni ntubakalembulula bantu ba-Hezekiya.
##Ntootu tusimpi atumwi twa-Solomoni ntubakalembulula bantu baHezekiya mwami wa-Juda.
##Kusisa makani nkokulemeka Leza, Pele kuyubununa makani nkokulemeka bantu,
##Kujulu nkulamfu, ayalo nyika yalampa ansi; Mbubonya obo myoyo yabami tiiyubunuki.
##Na wagwisya mankwisila munsiliva, Mulazwa cibelesyo camufuzi; Na wagwisya basizibi kumeso aamwami,
##Cuuno cakwe cilaimikwa nji mubululami, Utalilemeki kubusyu bwamwami, Nekuba kwiima mubusena bwabalemu,
##Nkaambo ncibotu kwaambilwa kuti, Swena okuno, Kwiinda kufwinsigwa kumeso aamweendelezi.
##Ncaabwene meso aako, Utafwambaani kucileta kunkuta; Nkaambo ulacitanzi kumamanino,
##Na mweenzinyoko wakuusya bweeme? Buzyanya makani amweenzinyoko mwini;
##Utayubununi makani aasisidwe aamuntu umbi; Ambweni uukuswiilila ulakuusya insoni,
##Nkabela bweeme bwako tabukooyoomana. Mbuli micelo yangolida mucisuwo cansiliva,
##Mbwaabede majwi aambwa kuciindi ceelede. Mbuli bunono bwangolida nanka cilisakatizyo cangolida loko,
##Mbwabede sikutapatila musongo kukutwi kuswiilila, Mbuli caanda citontola kuciindi cakutebula,
##Mbwabede mutumwa uusyomeka kulibaabo bamutuma; Ulabusya myoyo yabami bakwe.
##Mbuli mayoba amuuwo uutakwe imvula, Mbwabede muntu uulisumpwida cipo cakweena.
##Kukazika moyo nkoongelezya mweendelezi; Lulimi Iutete lulabombya zifuwa.
##Na wajana buci, kolya mbokweelede; Atene ulakutisya, ulaluka. Maulu aako ateendi lyoonse kuŋanda yamweezinyoko,
##Kuti atakucimwi akukusula, Mbuli inkoli na ipanga na muvwi uubosya, Mbwabede muntu uulengelela mweenzinyina kaambo cakubeja.
##Kusyoma muntu silweeno kuciindi camapenzi, Kuli mbuli lino ibbi nanka mweendo uutezemuka.
##Mbuli muntu uusamununa cikobela mubuzuba bwampeyo, Na mbuli ndulwe acilonda,
##Mbwabede uuimbila moyo uusa. Anooli sinkondonyoko wafwa inzala, umusanine; Afwa nyota, umunywisye;
##Nkaambo kukucita obo ulalundika makala aamulilo amutwe wakwe, Nkabela Jehova uyookulumbula.
##Muuwo wakunyika ulaleta imvula; Lulimi luvwiya lulaleta busyu bukali. Kukala acooko calululi lwaŋanda nkubotu
##Kwiinda kukala amwanakazi silwaambwe muŋanda impati, Mbuli maanzi aatontola kumuntu uukateede,
##Mbwaabede makani mabotu aazwa kucisi cakule. Mbuli kalonga kasofwaazigwa na kasensa kali antimba,
##Mbwabede muntu uululeme uuzumizya basizibi. Tacili cibotu kulya buci bunji; Utalemezyi bantu loko.
##Mbuli munzi uumwayidwe uubula bulambo, Mbwabede muntu uuteendelezyi moyo wakwe.
##Mbuli caanda kuciindi cacilimo nanka imvula kuciindi cakutebula, Bulemu tabweelede mufubafuba.
##Mbuli kayuni kapembelela, na mbuli sikamembya mukuuluka kwakwe, Mbulubede lutuko lwabuyo; talusiki pe
