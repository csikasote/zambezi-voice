##nkaambo kubona busyu bwako kuli mbubonya mbuli kubona busyu bwa-Leza. Wanditambula kabotu.																									
##Wence tambula cilumbyo cangu ncowaletelwa, nkaambo Leza wandifwida luzyalo, alimwi ndijisi zinji. Aboobo wakamukombelezya mane wakatambula.																									
##Mpawo Esau wakati, Atweende, ndakuzulwida. Pele wakamuvwiila kuti, Mwami wangu ulizi																									
##kuti bana mbaniini, alimwi ndijisi imbelele atjombe zinyonsya, Na bazibingisya buzuba bomwe, imbelele zyoonse zilafwa.																									
##Mwami wangu aye kunembo lyamulanda wakwe, Mebo nooza bweenda kabotu kabotu,																									
##mbuli mbuzikonzya kweenda iŋombe, ambuli mbubakonzya kweenda bana, mane nkasike kumwami wangu ku-Seiri.																									
##Lino Esau wakati, Nkusiile bamwi babantu mbondi abo, Pele wakati, Nkaambonzi? Nkajane buuya mumeso aasimalelaangu.																									
##Mpawo Esau wakanyampuka mubuzuba obo mbubonya kuti apiluke ku-Seiri.																									
##Pele Jakobo wakaya ku-Sukoti, waakuliyakila iŋanda. Azyalo iŋombe zyakwe wakaziyakila zibaya. Nciceeco oku kuntu ncikuulikidwe izina lya-Sukoti.																									
##Nkabela Jakobo wakasika kabotu kumuni wa-Sekemu munyika yaKanana, naakazwa ku-Padanaramu. Wakayaka zilao zyakwe kunembo lyamunzi.																									
##Nkabela cipanzi canyika mpaakayakide zilao zyakwe wakacuula kubana ba-Hamori wisi Sekemu. Wakaula amali aakesita aali mwanda.																									
##Elyo wakayaka cipaililo mpoonya awo, wacuulika izina lyaElelohe-Israyeli. Sekemu mbwaakabisizya Dina																									
##Lino Dina, mwana musimbi wa-Leya ngwaakazyalila Jakobo, wakaya kuswaya-swaya kubanakazi bacisi eco.																									
##Nkabela Sekemu mwana wa-Hamori mu-Hiti mwami wacisi, naakamubona, wakamutizya, woona awe, wamubisizya.																									
##Moyo wakwe wakasukama Dina mwana musimbi wa-Jakobo nkabela wakayandisya musimbi akumwaambila cakumoongelezya.																									
##Elyo Sekemu wakaambila Hamori wisi kuti, Kondeendela oyo musimbi, nkamukwate. 5																									
##Lino Jakobo wakamvwa kuti wasofwaazya Dina mwanaakwe musimbi, pele bana bakwe																									
##balombe bakali mukweembela iŋombe musokwe, aboobo Jakobo wakaumuna buyo mane bakasika.																									
##Nkabela Hamori wisi Sekemu wakainka kuli-Jakobo kuyooambaula awe.																									
##Abalo bana balombe ba-Jakobo, nibakamvwa makani, bakaboola kuzwa musokwe,																									
##nkabela abo basankwa bakabijilwa akukalala loko nkaambo kabufubafuba obo																									
##mbwaakacitide mumukowa wa-Israyeli mukulalika mwana musimbi waJakobo, nkaambo cilatondwa kucita obo.																									
##Pele Hamori wakabaambila kuti, Moyo wa-Sekemu mwanaangu ulisukeme mwanaanu musimbi. Wence mumupe nguwe, amukwate.																									
##Alimwi atutangane buzwalani bwalukwatano, kuti mutupe bana banu basimbi, anywebo mutole bana besu basimbi.																									
##Lino amukale kulindiswe; nyika yoonse iyoomujalukila, kuti mukale, musambale, mube ambono mulinjiyo.																									
##Alakwe Sekemu wakaambila wisi musimbi abakulana bakwe kuti, Mfwidwe buuya kulindinywe, elyo kufumbwa ncomwaamba ndamupa ncico.																									
##Amwaambe luselo lunji azipo zinji mbubonya mbuli mbumuyanda, njoomupa ncomwaamba, pele amundipe musimbi, mukwate.																									
##Mpoonya awo bana ba-Jakobo bakavwiila Sekemu a-Hamori wisi cakweena, nkaambo kakuti wakasofwaazya mucizi wabo Dina.																									
##Bakabaambila kuti, Tatukonzyi kucita obo pe. Tatukonzyi kupa mucizi wesu kuti akwatwe kumwaalumi uutapalwidwe, nkaambo kucita obo kulatuusya bweeme.																									
##Tatukonzyi kumuzuminina cita mutaangune kucita cintu comwe, Muleelede kuba mbubonya mbuli ndiswe, nkukuti baalumi boonse akati kanu baleelede kupalulwa.																									
##Na mwazumina obo, tulamupa bana besu basimbi akukwata bana banu basimbi, alimwi tulakala antoomwe, tube musyobo omwe.																									
##Pele na mwakaka kutuswiilila, na mwakaka kupalulwa, tulatola buyo mwana musimbi wesu, twiinke,	
##Nkabela mulombe takwaakamuka kucita obo, nkaambo kayandisya mwana musimbi wa-Jakobo.																									
##Kali mulemu kwiinda basiŋanda boonse bawisi. Aboobo Hamori amwanaakwe Sekemu bakasika kumulyango wamunzi wabo, bakaambila bantu bamumunzi wabo kuti,																									
##Aba bantu mbasiluumuno; bakale omuno munyika akusambala mumonya, nkaambo nyika nimpati, ilazulila;																									
##bakwate bana besu basimbi, aswebo tubape bana besu basimbi.																									
##Nekubaboobo bantu tabakonzyi kuzumina kukala aswebo akuba musyobo omwe, cita																									
##tuzumine kucita cintu comwe, nkukuti tuleelede kuzumina kuti baalumi boonse akati kesu bapalulwe, mbubonya mbuli mbubapalwidwe balo.																									
##Inombe zyabo ambono zyabo abanyama babo, sa zyoonse buyo tazikooyooba zyesu? Atuzumine, lino balakala aswebo.																									
##Mpoonya awo boonse ibakali kunjila mumulyango wamunzi wakwe bakaswiilila Hamori a-Sekemu mwanaakwe.																								
##Lino buzuba bwatatu nibwakaca, nibakali kuciswa, bana bobile baJakobo, nkukuti Simeoni a-Levi bakulana ba-Dina,																									
##bakatola umwi aumwi ipanga lyakwe, boongomokela munzi, bajaya baalumi boonse.																									
##Alakwe Hamori amwanaakwe Sekemu, boonse bakabajaya apanga, elyo bakagwisya Dina muŋanda ya-Sekemu, bamutola.																									
##Bana ba-Jakobo bakasika kuli bajayidwe, akusaala munzi, nkaambo kakuti mucizi wabo kasofwaazidwe.																									
##Bakatola imbelele zyabo aŋombe zyabo ambongolo zyabo, azintu zyoonse zyamumunzi azyamumyuunda,																									
##imbono zyabo zyoonse, atwana twabo toonse abanakazi babo boonse, zyoonse buyo zyamuŋanda bakazisaala akuzitola.																									
##Mpawo Jakobo wakaambila Simeoni a-Levi kuti, Mwandifwabya, nkaambo mwandinunsya akati kabantu bakede munyika, ba-Kanana aba-Perizi, Mebo, tuli bace buyo.																									
##Balayoboloka akundilwisya, lino njoonyonyooka, mebo aluzubo lwangu.																									
