##ngomwezi ngotwakali kupalila-palila zyisyango zyesu. 
##Kusambala zyisyango kwakali kwabukkide. 
##Twakajisi mabboodi akali kusambala zyisyango. 
##Masimpe nocali kukonzeka, motwajokela buyo kumazubaa kaindi. 
##Mbwaakagola munene kwaamba.
##Mubuzyo Mabala ako ataindilili kumwaanda 
##Cibalo cako citalike boobu:
##Bubotu bwalulimi bwakaindi Kumvwisisisya kubala
##Bala cibalo citobela kawilwi wamana wiingule mibuzyo litobela.
##"Yawe musa! Babambe bana bako baya bobile mbookazyala musyokwe; 
##Baya kukuvwuna muciindi ncotazyi." 
##Mbwaakaamba oobu Ntaulu kuli Buumba nobakamana kubamba makani aamwanaa mupati wabo, 
##Hamoonga, ngwaakazyede kuli Munalula - musimbi wacilozi.
##Makai akacitika kuti Ntaulu wakazyede bana bobile, 
##musimbi amusankwa kumwanaa bacindu, Mukampongo. 
##Mukaintu wakwe Nchimunya ciindi eeci wakaunkide kumusyika kwalo nkwaakali kuya kuula kayanga. 
##Buumba a Ntaulu nobakabona kuti bina Banji bapiluka kale, 
##bakaunka alaale kuti bakaliibe kwaambaula.
##Ntaulu wakazumanana kaambo nkaakatalikide. 
##"Mukwabo , aaba bana mbotwakazyala kunze balavwuna". 
##"Ino ncinzi cini ncoamba?" Wakabuzya Buumba. 
##Musa mebo mwana nguwakandivwuna. 
##Awono aano nindali mucuumbwe.
##"Nindakasika ananda bumwi buzuba, ndakajana mukaintu wangu wajika kale cisusulo. 
##Akaambo kakuti yakali kundifwusa mabwe, ndakanjila
##munanda mbuli kuti ndakali kutonkwaa kambizyi. 
##Ndakazyoobona kana kangu kasimbi nkokafwambaana 
##kunjila akalo akuti "Bataata, mutalyi cakulya cili momuya mumitiba. 
##Babaama babikka musamu uulya ngomwakali kusansaila magukusi. 
##Ndali kulangilila nobabikka. Kabbodela bakabikka mukkabati nobamana kubikka mucisyu.
##"Chimuka, ino wali kutyani noobabona yebo?" 
##"Ndali kuyanda kubweza bbuku la nambala kiti nkaakulembe mulimo ngotwapegwa
##kucikolo nindababona pesi balo tiibandibona pe."
##Mukwabo mwana naakamana kundaambila boobu, ndakabweza mutiba wacisyu
##akugusya cituli cankuku akufwusila kabwa kasyoonto kalo kakali munsi-munsi aakatebule. 
##Mukaindi kasyoonto, kabwa kakazwa anz√© akutalika kuzeenteka
##mpoona kakaakuwa amalyatilo aakunjilila munanda akufwa mpoona.
##Nindakacibona kacicitika eeci, ndakasyoma ncaakandaambila mwanaangu ooyu.
##Akaambo kakuti kunyina uumbi wakacibona caacitika, ndakabweza cilyatilo luba. 
##Masusu akandiima.Ndakalindila mukaintu kuti apiluke ooo nkwaakaunkide. 
##Ndakali kuboneka mbuli kuti nkakuku kaugwa nkaambo ndakazyiba 
##kuti dime ndakali kunga ndivwungaidwe ngubo.
##Naakaboola mukaintu wang, ndakmwiitila munanda akumwaambila 
##kuti ndakali kulindila nguwe kuti tulye limwi. 
##Mukaintu wakakaka akuti walo ulikkutide nkaambo walilide kale naatakana unka nkwaakabede. 
##Ndakamusinikizya kuti tulye pele naakabona kuti ndasinizya, 
##wakasamba akusuna mukusu akuubuya buyo katasunsi mucisyu.
##Nindaaboona boobu, ndakamwaambila kuti nkokuti nkalide buyo kuzyuli. 
##Aawo ndakabweza mutiba mwakali nyama yankuku walo, 
##ndakati kobweza mutiba wansima akuti kobwezelezya amenda akunywa. 
