##Miyeeyo yabaluleme niabulemu, Pele makanze aabasizibi ngalweeno.
##Majwi aabasizibi alalindila bulowa, Pele milomo yabaluleme ilabavuna,
##Basizibi balanyonyooka, tababonwi limbi, Pele iŋanda yabaluleme ilaima nji,
##Muntu ulatembaulwa mbubonya mbuli busongo bwakwe, Pele bapilingene myoyo balasampaulwa.
##Muntu buyo uujisi mulanda wabota Kwiinda muntu uulipa kamikami pele wabula cakulya.
##Muntu uululeme ulalela kabotu banyama bakwe, Pele basizibi, luzyalo lwabo mbukali.
##Uulima nyika yakwe ulakuta zilyo, Pele uutobela zintu zyabuyo wabula boongo,
##Iŋanda injumu yabasizibi ilanyonyooka, Pele miyanda yabaluleme ilaima nji,
##Muntu mubi ulacegwa kukubisya kwamilomo yakwe, Pele uululeme ulavunwa mumapenzi.
##Micelo yamulomo wakwe ilakutya muntu bubotu, Pele milimo yamaanza aamuntu ilamubweeda.
##Inzila yamufubafuba ililuleme mumeso aakwe mwini, Pele oyo uuswiilila lulayo musongo.
##Bukali bwamufubafuba bulaboneka ndilyonya, Pele musongo ulasisa insoni zyakwe,
##Uuamba cakusinizya nguutondezya bululami, Pele kamboni mubeji uleena.
##Majwi aabantu bamwi alayasa mbuli ipanga, Pele lulimi lwabasongo lulaponya.
##Milomo iiamba lusinizyo ilakalilila lyoonse, Pele lulimi lweena ndwakaindi kani ini buyo,
##Lweeno moluli mumyoyo yabaabo bakanza bubi, Pele abo bayeeya luumuno balijisi kukondwa,
##Baluleme tabakooyoosikilwa mafwabi, Pele basizibi bayoozula mapenzi,
##Milomo iibeja ilasesemya Jehova, Pele abo bacita cakusyomeka mbebamubotezya.
##Muntu uucenjede ulasisa luzibo lwakwe, Pele myoyo yabafubafuba ilaamba zipilingene.
##Ijanza lyamusungusungu lileendelezya, Pele batolo balatolwa kucibalo.
##Buusu bwamumoyo wamuntu bulamulemezya, Pele ijwi ibbotu lilamusekelezya.
##Muntu uululeme uleenzya mweenzinyina, Pele inzila yabasizibi ilabaleesya.
##Muntu mutolo talivwimini zyakulya, Pele muntu musungu nguujana imbono ziyandika.
##Munzila yabululami muli buumi, Pele inzila yakubisya ilatola kulufu.
##Mwana musongo ulaswiilila lulayo lwawisi, Pele sikasampusampu tamvwi kutapatilwa,
##Kumicelo yamulomo wakwe muntu ulalya zibotu, Pele moyo wasilweeno ulalya lunyonyongano,
##Uubamba milomo yakwe nguubamba buumi bwakwe, Pele uuasama amulomo wakwe ulanyonyooka.
##Moyo wamutolo ulasukama, pele tajisi cintu; Moyo wamusungusungu ulanenesegwa.
##Muntu uululeme ulasula kweena; Sizibi ulasesemya, ulausya insoni.
##Bululami bulabamba uululeme munzila, Pele bubi bulanyonyoona sizibi,
##Umwi muntu ulaamba kuti, Ndi muvubi, anu kuti taakwe ncajisi;
##Mweenzinyina ula amba kuti, Ndi mutengwana anukuti uli ambono zinji,
##Lununuko lwabuumi bwamuntu nimbono zyakwe, Pele mutengwana tajisi cakununuzya.
##Mumuni wabalulami ulasekelela, Pele ilampi lyabasizibi liyoozimwa.
##Kulisumpula kulabusya inkondo buyo, Pele abo baswiilila kulayigwa mbasongo,
##Buvubi bufwambaana kujanwa bulamwaika, Pele uubungika buniini nguuyoobuvuzya,
##Bulangizi butafwambi kuzuzikizigwa bulacisya moyo, Pele moyo nuujana ncuusukeme, musamu wabuumi,
##Uusampaula makani ulaliletela lunyonyooko, Pele uuyoowa malailile uyoojana bulumbu,
##Mulao wabasongo nkasensa kabuumi, Ulavuna kutukole twalufu,
##Busongo bubotu bulaleta coolwe, Pele inzila yabasikweena ilatola kulunyonyooko.
##Muntu uucenjede ulacita caluzibo, Pele mufubafuba ulamwayaula kupilingana kwakwe,
##Mutumwa mubi ulawida mububi, Pele ngambela uusyomeka ulaponya.
##Uukaka kulayigwa ulajana bucete abweeme, Pele uubika moyo wakwe kukutapatilwa ulalemekwa.
##Cilabotezya moyo kujana ncuusukeme, Pele kuleka bubi kulasesemya bafubatuba.
##Uuenda abasongo ulasongwaala, Pele muzwalani wabafubafuba ulabisizigwa.
##Mapenzi alatobela basizibi, Pele baluleme balalumbulwa coolwe, Muntu mubotu ulasiila bazukulu bakwe lukono,
##Pele imbono zyabasizibi zilayobwedwa baluleme, Bulilu bunji mobuli munyika yabacete,
##Pele bulakukulwa mukubula imbeta. Uuleka cuumyo ulisulide mwanaakwe,
##Pele uumuyandisya ulasungwaala kumukoma. Mululami ulalya cakukutya moyo wakwe, Pele ida lyasizibi lilabula cakulya.
##Mwanakazi musongo ulayaka iŋanda yakwe, Pele mufubafuba ulaimwaya amaanza aakwe mwini.
