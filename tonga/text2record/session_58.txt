##Wakanyamuka. Wakabaambila babetesi kuti wakali mung'anga wakali kuvwuumwa cisi coonse. 
##Akaambo kakuzyiba kapati mulimo wakwe, makumi obilo amyaka musanu yainda,
##Imfwulumende, yakamupa cipepa cimuzumizya kusilika. Kwaciindi coonse eci naakali
##kusilika, kwategwa taku naakaswayidwe muntu wakali Kusonda mbuli ncibakali kusonda aba bantu baapa 
##kuti ijwi lyakwe lisike nkolifwa. Aboobo walo wakali kuyeeya kuti
##bakaunkide kuya kujaya ijwi lyakwe kutali kusonda. 
##Ncenciceeco ncaakabatolela alubeta. "Naakamanizya kukanana Haanangama,
##Mwami wakacengulukila bakali basikusonda bokwa Haanangama
##kuti abalo baambe mbuli mbobakacibwene. Bakamwaambila
##mwami kuti balo bakaunkide biyo kukusonda kakunyinacimbi ncibakajisi mumyoyo. 
##Bakali kuunkila kuya kuyamasimpe naa ncibakaakwaamba kucibbadela ncancobeni.
##Kunze iyaceeco taku cimbi ncibakaunkila kwa Haanangama.
##Bakaambila mwami kuti tiibakaa kucijana kwa Haanangama
##ncibakali kuyanda aboobo beelede kujosyelwa mali aabo,
##alimwi Haanangama taakajisi nguzu zyakubaleta alubeta mbwaakaalilwa kucita mulimo wakwe.
##'Mwami ababetesi bakwe bakakkala kulimvwiya kwaciindi cilamfwu. 
##Nikwakaba kumazuba mwami wakaumuzya bantu kuti aambaule. 
##Mbwaakati talikile kukanana, kwakaloka tombela mupati kuzyila muciluli atebule lyakwe akufwa mpoona. 
##Mwami wakakatazigwa kuti naa cakali kwaamba nzi eci. 
##Wakaita kapaso wakwe kuti akamusowe. Amane wakati, â€˜Aaba bantu tabajisi mulandu. 
##Balo bakaunkide biyo kusonda. Naa mung'anga zyakaalilwa zintu zyakwe,
##tayelede kubalida mali nkaambo oko nkubba bulanga.
##Aboobo nobakapaso mubone kuti oyu mung'anga wabajosezya mali abo bantu aba."
##'Haanangama wakatalika kutongooka, pesi mwami walo wakasinka aamvwa, wakazwa wakaunka.
##"Inzya, izyintu eezi zilakatazya mbuzyaali kucitika. 
##Zile kubee zyakali kucitika mutwaano twakayindi,' wakaamba
##Nkombo kumwi kalanga musambazi wakali kuseka-seka.
##'Pesi utalubi kuti tonoondaambila caacitika kumusyoonto Wako.
##'ndalikuluba aaniini. Musyoonto wangu wakatumbuka mwana musankwa. 
##Ooyu mwana taku mpubakainene abasimizyeesu baniini. Wakali bakokolwede cakunga
##tillyaalampa, bantu bakatalika kuvwuuma.' "Yeena?' wakalijata kumulomo Nkombo.
##Ndalumba kapati kundiyiila cano eeco. Mbubo amweende biyo kabotu," 
##wakaya mung'anda. Awalo musambazi wakakkwela ncinga yakwe kuya buulisya.
##Buzuba oobu kwakali mamfwumfwu. Cisi coonse cakal kwuumwine mbuli kuti casikilwa atakondi. 
##Haatimba wakali muntu uuyanda kubeleka-beleka alubuwa. Naakamana kuuma mani, 
##wakaya mumbeww kuti asimpe cisyu. Tanaakali kulimywa kabotu kuula cisyumani nyika yakulilimina kayiliko.
##Mbwaakamanizizya biyo kusimpa cisyul, wakabweza jamba kuti aye zilindi mwaakali kuyanda kuti
##akasimpe mafwuleenke. Katana talika kusya, kwakaboola mootokala, wakayima kunze aalubuwa. 
##Babwa bakwe bobilo bakaunka kumootokala kumwi kabakuwa. 
##Haatimba wakaambila musankwa wakali kumubelekela ang'anda kuti akamujalude simootokala kutegwa anjile mulubuwa. 
##Mootokala wakanjila mulubuwa. Haadunka wakazwa mumootokala wagama mpaakali kusya zilindi Haatimba. 
##Uumwi mubwa wakaboola kumununizya amane watalika kulicuusya alinguwe kumwi kapikapika-mucila,
##"Wabonwa Haadunka,' wakaanzya Haatimba kumwi katambika kwaanza.
##'Ndabonwa,' ' wakavwiila Haadunka, bakajatana mumaanza. 'Sunu muli balimi bacuundu.'
##'Inzya biya ndiswe tutegwa baniini, naa bandaba,' bakagwagwamuka kuseka.
##Kukanana kwakazyi kwiile kulekwa nibakabona kaaze kasobela nziba yakali kucela
##Kwakazyi kwiile kuboola kawo. Munsakaabantu inakwiile kuti muwo usokonya. 
##Mukulaba kwaliso inziba kaitana akuyeeya kuti ncinzi cicitika, 
##mutwe wakali mukanwa lyakaaze. Naakasyoma kuti yamanina kufwa, wakaitola
##mpobakayimvwi ba Haatimba a Haadunka. Wakatambula Haatimba amane wabuyausya 
