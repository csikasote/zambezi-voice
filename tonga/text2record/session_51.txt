##wakasintama walijata kumweebo kalangika mbuli kuti wasakana mukuyeeya. Antela wakamumisya. 
##Ncecimwi cinga capa bantu kuti bafwambaane kukwatana kutegwa basisikizye da.
##Akalo kacele kaya kaali kundilembela magwalo aaluyando, ani kandivwumba kumeso kadwabila kkoce. 
##Ino baya kundikwanga baya kubona. Baya kundilisya bula bwasulwe kuti batakapandululi kabotu.  
##Mebo ndiile kukkazikide moyo kuti mbondiya kusika nkukwata, kumane kwasika sokwe wamusilisi wandinyonganya. 
##Ino uyakucibona caasubizya mwanaakwale kumeso.' Aawo Haamwaandwe wakali kwiile kubimba. 
##Wakamvwa moyo wacisa kapati. Wakamuzonda musilisi Haatimba nkwaakamubwezela musimbi ngwaakali kuyanda.
##Utasakani boobo mukuyeeya Haamwaandwe, nkaambo taku ncociti kuletele. 
##Koyeeya biyo bantu bacili bana abapati mbobakali kukulemeka kotana ya ku Amelika akaambo
##kakuloma nkookajisi. Abalo bapati-pati mumbunga njobelekela ncibakakutumizizya kunyika yabantu kuya
##kwiiya bakakubona kuloma kutali biyo maano aamucikolo ngojisi mumutwe. 
##Nkaambo kuti nibakalizyi kuti tolomene, zyina lyambunga yakakutumizya acisi coonse mbocizulwa.
##Tee kayi bakati, "'Katangalulu kakaluzya matanganyina."
##Ecino cindi, bantu bakulangila kuti kolomene alimwi koli aamaano kwiinda mbookabede kumatalikilo. 
##Ono webo ncoyanda kulinyonyonganya ciimo atala aamusimbi ngoobona kale kuti munzele, nsecibwene. 
##Alimwi ulya taasyi inga wapenganzi alwilyo loonse olo? Kufwumbwa ngooyanda
##nkumwaambila biyo kuti njanda kukukwata inga takaki. Walo inga kwaba kulokelwa pepe lyacungwe muyuni.
##'"Iwe utani kundaambili twaambo tuli mbuli bwatooto, tee omvwa? Kwaamba we naa ulamuvwuninina, 
##mebo inga ndalibonena endikke, syetacaagumi makai aayo mumatwi aako,' 
##wakavwilla cabukali Haamwaandwe kumwi kayanda kunyamuka acuuno mpaakakkede.
##"Inga kobomba kaka mwana tabuli mbotubambwa twaambo obo. 
##Ndilizyi mbolimvwide ono, pesi taku mpora.ridene ambeyo mbondilimywa kukaambo nkeena aka. 
##Mbuli mbozyi kabotu, Caalama mujwa wangu Diya. Kuzwa kubmini bwakwe, waakomenena mumaanza angu. 
##Cikolo ndakamuyiisya kusikila limwi wamanizya. Naakamanizya cikolo ku Chivuna nkwaakali kwiiya, ndakamubambila
##kapobwe kakusekelela, Ndimane ndakamutumizya ku Evelyn Hone kukwilya zyamulimo ngwacita asunu. 
##Mebo ndaali kuti ndiyiisya muntu; ani ndizyengo. Kukwaambila camasimpe ulya mwana wakandibona malweza. 
##Nindakamubuzya kuti ino ncinzi ncaakali kucitila boobu, wakanditukila mutusi uyoosya amane ati 'ndime nendicizyi ncecita. 
##Nguni wakakwaambila kuti webo kondikosoda twaambo? Kozwa awa kalifwide.
##"Ndakanyandwa kukwaambila masimpe. Wakandisandukila mwana ngundakali komezezya waba
##munyati mumeso angu. Mazuba aano ndakamusamba. Nsecimuzyi biya kuti nguni. Kuti wafwa inga ndaakulila
##ndaakubona banyina nkobalila. Wakaamba twaambo tunjitunji ntwetakonzyi kwaamba ano. 
##Koyeeya biyo abalo bausyi mbobanyongene bongo. Nindakali kukuna mali kuti aiye
##cikolo bakali kundisinganya muciindi cakundilumba. Kalombwana sikale wakali musongo wakati
##â€˜Vwuna silumamba sinzala utunda bubi." Ndisyoma kuti, kuti Kalengabanyama akabeteke 
##ncobeni basizibi baya kuba aalubeta Iwabo balikke.' Lwando wakabweza nkomeki
##yabukoko akunywa naakamana kutyungilila boobo. "'Mebo tandikalindili Lubumba kuti akaboole kuzyi kubabeteka. 
##Ino ino ndiya kubaswaya baya bobilo. Kwiina citikababotele. Baya kuyeeya kuti kuzyalwa ncibi.
##"Ino ncinzi ncoyanda kuya kubacita Haamwaandwe? Uyanda kuya kubauma omwe-omwe?'
##"Taku, wakaywiila Haamwaandwe kumwi kavwungide "ciya kwiinda kubija awo. 
##Mpendiya kubacitila mbweyanda, takweelede kusika uulaa nkolo zyakanyonkwa nkaambo inga bwamyonga.'
##'Aawa toli olike. Ndikusule Iyako. Ndiyanda kuti Caalama asubulwe akaambo kakubikka cibuno
##casimunyewu mukwaanza kwaali kumupa kulya,' wakaamba Lwando
##Haamwaandwe wakamulanga mweenzyinyina kwaciindi cili mbocibede amane wakati,
## 'Uli masimpe kuti kumpela tokayeeyi kuti nootakandigwasya biyo?' 
##Lwando wakapukunya biyo mutwe. Mumoyo wakali
##kulumba biyo Haatwakwe waacibamba kuti bantu kabatazibani aumwi cili mumoyo, 
##nkaambo kuti Haamwaandwe naakali kukozya kuzyiba ncaakasiside mumoyo Lwando, 
##inga naakamukwanga mpoona mpaakakkede. Coonse cilongwe cabo nicakamana nkaambo taku mbwaakali
##mubotu wiinda n2oka yaatandya ba Adamu a Eva kuli Leza niyakamana kubacenga. 
##Cibi mbuli caacita Lwando cilasebaanya kapati, aboobo waali libambide kuti acisinkilile mbuli
