##aboobo njooziba kuti tamuli basimutambatamba, muli bantu baluleme, Mwaakucita obo, njoomuboozezya munyoko, nkabela muyookonzya kusambala munyika.																									
##Lino nebakali kutaula masaka aabo, bakajana umwi aumwi ciputizyo camali aakwe musaka lyakwe.																									
##Mpawo nebakabona ziputizyo zyamali aabo, bakayoowa boonse awisaabo.																									
##Nkabela Jakobo wisaabo wakabaambila kuti, Mwandilobya! Josefa taciwo, alakwe Simeoni taciwo,																									
##lino mulayanda kutola Benjamini. Andilemena mapenzi! Mpawo Rubeni wakaambila wisi kuti, Ukajaye bana bangu bobile na ndabula kumuboozya kulinduwe.																									
##Umubike mumaanza aangu, Ndamuboozya. Pele wakati, Nel Mwanaangu takooyooinka anywebo,																									
##nkaambo mupati wakwe wakafwa, lino wasyaala alike. Na wasikilwa bubi mulweendo ndomutola, muyooselusya imvwi zyangu cabuusu mukabanda.																									
##Lweendo lwabili lwakusunza. Lino inzala yakabija munyika.																									
##Nkabela nebakamanisya kulya zilyo nzebakasunzide ku-Egepita, wisaabo wakabaambila kuti, Amubweede, mukatuulile alimwi tulyo tuniini.																									
##Pele Juda wakabaambila kuti, Ncobeni ulya muntu wakatukonkezya kuti, Tamukooyoobona busyu bwangu limbi cita mwaletelela mwanike wanu.																									
##Na wamuzumizya mwanike wesu kuti tuye awe, tulaya kuyookuulila zyakulya, pele na wakaka kumutuma tatukooinka pe,																									
##nkaambo ulya muntu wakatwaambila kuti, Tamukooyoobona busyu bwangu cita mwaletelela amwanike wanu.																									
##Elyo Israyeli wakati, Nkaambonzi mwakandibisizya kukulwiida muntu kuti mulijisi mwanike wanu?																									
##Bakati, Muntu wakatubuzisisya makani aaluzubo lwesu, Wakatubuzya kuti, Sa wisi wanu mpaacili?																									
##Sa mulijisi munyoko aumwi? Elyo twakamulwiida makani aya oonse. Sa twakalizi kuti ulaamba kuti, Amulete mwanike wanu?																									
##Mpawo Juda wakaambila Israyeli wisi kuti, Tuma mulombe ambebo, lino tulanyamuka akwiinka, kuti tupone tutafwi, swebo ayebo atwana twesu.																									
##Mebo nomususi; kujanza lyangu nkoelede kumulangawida. Na ndabula kumuboozya akumubika kubusyu bwako, mbe amulandu lyoonse akutamani.																									
##Ncobeni nitwatakali kulinelezya netubweede kale alimwi.																									
##Mpoonya awo Israyeli wisaabo wakabaambila kuti, Mbubo, kamuya, alimwi mbuboobu mbumweelede kucita,																									
##Amutolelele micelo yanyika muzibwe zelo zyanu, mutolele muntu cipo.																									
##Amutole tumabbona, atuci, atulisyo twanikoa, atununkilizyo twaladunu, andongo aminsomwa yamaalmondi.																									
##Alimwi amubweze mali aamwi mumaanza aanu. Mali aakapilusigwa mumilomo yamasaka amwaapilusye mumaanza aanu; ambweni bakaaluba.																									
##Amwanike wanu amumutole, munyamuke, mubweede kumuntu oyo.																									
##Leza Singuzuzyoonse amu pe luzyalo mumeso aamuntu oyo, kuti aangunune munyoko wanu uusyeede antoomwe a-Benjamini. Na ndalobelwa bana bangu, ndaloba.																									
##Mpawo bantu bakatolelela cipo eco, amali aambi mumaanza aabo a-Benjamini mwanike wabo, banyampuka, bainka kuEgepita, baakwiima kubusyu bwa-Josefa,																									
##Nkabela Josefa naakabona kuti beza a-Benjamini, wakaambila mubambi waŋanda yakwe																									
##kuti, Njizya aba bantu muŋanda, alimwi jaya munyama, utubambile, nkaambo bantu aba baleelede kulya kulindime ciindi casikati.																									
##Lino oyo muntu wakacita mbubonya mbuli Josefa mbwaakalailila. Wakanjizya bantu muŋanda ya-Josefa.																									
##Mpawo bantu bakayoowa nkaambo kakunjizigwa muŋanda ya-Josefa, bati, Nkaambo kamali aakaboozegwa mumasaka esu mulweendo lutaanzi, ncencico ncitwaletelwa.																									
##Ulayanda kutupa mulandu akutwaanga, atutole mubuzike swebo ambongolo zyesu.																									
##Lino bakaswena kufwaafwi kumubambi waŋanda ya-Josefa akwaambaula awe kumulyango waŋanda.																									
##Bakati, Koswiilila, mwami. Ncobeni twakeza mulweendo lutaanzi kuzoosunza zilyo.																									
##Elyo netwakasika kucilo, twakajalula masaka esu, twabona kuti mali esu mwaali, mali aaumwi aumwi kumulomo wasaka lyakwe, mali oonse buyo.																									
##Lino sunu twaaboozya mumaanza esu. Alimwi twaleta mali aamwi mumaanza esu kuzooula zilyo. Tatuzi na nguni wakabika mali esu mumasaka esu.																									
##Elyo wakabavwiila kuti, Amube aluumuno. Mutayoowi. Leza wanu a-Leza wabamausowanu nguwakamupa coolwe mumasaka aanu.																									
##Ndakatambula mali aanu. Amane kwaamba obo, wakaleta Simeoni kulimbabo.																									
##Lino oyo muntu naakanjizya bantu muŋanda ya-Josefa, wakaleta maanzi kuti basambe kumaulu, alimwi wakasanina imbongolo zyabo.																									
##Nkabela bakabamba cipo kuti bape Josefa asika isikati, nkaambo bakamvwa kuti nkobazoolida insima ciindi casikati.																									
##Lino Josefa naakasika kuŋanda, bakamuletela mumonya muŋanda cipo ncebakeza aco, nkabela bakamukotamina cakuvundama ansi.																									
##Mpawo wakababuzya mbobapona, alimwi wababuzya kuti, Sa usowanu uli kabotu, munene ngomwakandaambila? Sa ucipona?																									
##Bakamuvwiila kuti, Mulanda wako wiseesu uli kabotu, ucipona. Elyo bakasintama, bakotama.																									
##Atambye meso aakwe, wakabona mwanike wakwe Benjamini, mwana wabanyina, nkabela wakababuzya kuti,																									
##Sa Oyu ngomwanike wanu ngomwakandaambila? Alimwi wakati, Leza akupe coolwe, mwanaangu.																									
##Mpawo Josefa wakafwambaana kuyandaula cilililo, nkaambo moyo wakwe wakali kuyandisya mwanike wakwe.																									
##Wakanjila muŋanda yakoonena, walilila nkuko. Amane kulila, wakasamba kumeso, wazwa, walisimyasimya, wati, Amubike cakulya.																									
##Nkabela bakamubikila cakwe alike, abalo cabo abalike, aba-Egepita mbaakali kulya abo balike,																									
##nkaambo ba-Egepita tabakonzyi kulya insima mucilido comwe aba-Hebrayo, nkaambo kucita obo kulatondwa kuba-Egepita.																									
##Nkabela bakakazikwa kunembo lyakwe, mupati mbuli bupati bwakwe, muniini mbuli buniini bwakwe. Lino bantu bakali kulangana cakugamba.																									
##Lino bakabikilwa zipampwido kubusyu bwakwe, pele cipampwido ca-Benjamini cakainda zipampwido zyabo zyoonse zyeelelo zyosanwe. Elyo bakanywa akunywisya awe.																									
##Josefa mbwaakasunka bananyina. Lino wakalailila mupati waŋanda yakwe kuti,																									
