##Na wacenjeka kutwi kwako kubusongo, Akubika moyo wako kukumvwisya makani, Na walilila kumvwa,
##Akoongolola kuti ube amaanu, Na wabuyandaula mbuli insiliva, Akubulangaula mbuli zintu ziyandika zisisidwe,
##Ncobeni uyoomvwa kuyoowa Jehova, Akujana luzibo lwa-Leza. Nkaambo Jehova ulaabila busongo;
##Mumulomo wakwe mulazwa luzibo abusongo. Ulayobweda baluleme maanu; Nintobo yabaabo beenda cakoololoka.
##Ulabamba inzila zyambeta, Akululamika migwagwa yabasalali bakwe. Lino uyoomvwa bululami, alubeta,
##Aboololoki, nkokuti ziyanda zibotu zyoonse. Nkaambo busongo bulanjila mumoyo wako,
##Aluzibo lulakubotezya; Maanu alakubamba, Bupampu bulakutabilila; Kuti zikuvune kunzila yabubi,
##Akubantu baamba zipilingene, Basia inzila ziluleme, Beenda mumigwagwa yamudima,
##Babotelwa kucita zibi, Bayandisya kupilingana kwabubi, Bantu banzila zinyonyongene, Beenda cakupilingana.
##Zilakuvuna kumwanakazi sizibi, Kumwanakazi uupilingene uuamba majwi aakoongelezya,
##Uulekene amwaalumi wabucece bwakwe, Uulubide cizuminano ca-Leza wakwe.
##Nkaambo iŋanda yakwe itola kulufu, Anzila zyakwe zitola kubusangu.
##Taakwe baya kulinguwe baboola; Tabapiluki munzila zyabuumi.
##Aboobo uleenda munzila zyabantu babotu, Akutobela migwagwa yabaluleme.
##Nkaambo baluleme bayookala munyika; Baololokede mbebayoosyaala mulinjiyo;
##Pele basizibi bayoonyonyoonwa munyika, Abasilweeno bayoogwisigwa.
##Kulemeka Jehova nkokuleta coolwe. Mwanaangu, utalubi mulao wangu; Moyo wako ujatisye malailile aangu;
##Nkaambo koongola, amyaka yabuumi, Aluumuno, zilakuletela ezi zyoonse.
##Luzyalo alusyomo, zitakusii; Uzyaangilile munsingo yako, Akuzilemba acilembelo camunoyo wako.
##Aboobo uyoojana luzyalo ampuwo imbotu Mumeso aa-Leza amuneso aabantu,
##Syoma Jehova amoyo wako woonse; Utalifunkizyi kumaanu aako omwini.
##Umuzibye munzila zyako zyoonse, Nkabela uyooenzya myeendelo yako.
##Utalisongwaazyi muneso aako omwini; Syoma Jehova akuleka bubi.
##Kucita obo kulaponya mubili wako, Kulakatalusya zifuwa zyako.
##Lemeka Jehova ambono zyako, Akabalwebalwe wamicelo yako,
##Elyo matala aako ayoozula mwa, Azisinino zyako ziyoofwasuka waini.
##Mwanaangu, utasampauli lweempyo lwa-Jehova, Nekuba kulikataazya kukutapatila kwakwe,
##Nkaambo kufumbwa muntu ngwayanda Jehova, ulamweempya, Alimwi ulanunsaula mwana umwi aumwi ngwatambula.
##Bubotu bwabusongo. Uli acoolwe kufumbwa muntu uujana busongo, Ayooyo uuvuba bupampu,
##Nkaambo kusambala kwabo nkubotu kwiinda kusambala kwansiliva Ampindu yabo ilainda impindu yangolida.
##Bulayandika kwiinda mabwe aarubi aabalangala, Azintu zyoonse nzoyandisya tazyeelene abo,
##Boongozi buli mujanza lyabo lyalulyo, Amujanza lyabo lyalumwensi muli buvubi abulemu,
##Inzila zyabo ninzila zibotezya, Amigwagwa yabo yoonse njaluumuno.
##Musamu wabuumi kuli boonse babujana; Bali acoolwe boonse babujatisya,
##Jehova mubusongo bwakwe wakabika intalisyo zyanyika; Abupampu bwakwe mbobwakaimika ijulu.
##Kuluzibo lwakwe maanzi malamfu akapambuka, Alimwi mayoba alalosya mume.
##Mwanaangu, zitazwi kumeso aako; Jatisya maanu abusongo. Ziyookubeda buumi, Amunkonde kunsingo yako.
##Lino unooenda cakutayoowa, Amaulu aako taakooyootezeleka. Ciindi cakulala tokayoowi;
##Ciindi cakoona iŋonzi zyako zilanona. Utayoowi mafwabi aakoongomokela, Naaba mapenzi aabasizibi naasika.
##Nkaambo Jehova uyooba lusyomo lwako, Aboobo uyookasya maulu aako kucegwa.
##Zicenjezyo azimwi. Utakasyi lugwasyo kubantu balweelede, Na ulakonzya kucita.
##Utaambili mweenzinyoko kuti, Koya, uboole junza, nkakupe; Anukuti ulicijisi kale.
##Utayeeyi kucitila mweenzinyoko bubi, Uukala calusyomo kumbali lyako.
##Utaambani amuntu uutakwe kaambo, Uutana kukucitila bubi. Utabi amunyono kumuntu silunya,
##Alimwi utatobeli inzila zyakwe, Nkaambo muntu uupilingene ulasesemya Jehova, Pele bantu baluleme mbobajisi lulayo lwakwe.
##Lutuko lwa-Jehova luli muŋanda yabasizibi, Pele cikalilo cabaluleme ulacilongezya,
##Basimucobwe ulabacobola, Pele babombumyoyo ulabafwida luzyalo.
##Basongo balakona bulemu, Pele bafubafuba balausigwa insoni.
##Makani aamwi aabubotu bwabusongo. Nobana, amuswiilile lulayo lwauso,
##Amubike myoyo yanu kuti muzibe makani; Nkaambo ndamupa milumbe mibotu; Mutaleki mulao wangu.
