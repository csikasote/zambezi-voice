##mane wakatalika kukanana alimwi; "Mebo ndaanzila iimwi, yakukosola kaambo kali mbuli
##bwakaaka kwiinda cisesemyo ncoyanda kucita; alimwi inzila eeyi inga yaakukukkazika kabotu kumpela. 
##Muzeezo wangu ngwakuti da eelyo tulisise kubuleya kwiinda mukukwatana.
##Kuti mebo anduwe twakwatana da kalitana libonya, taku unga wazyiba mbucakabede kumatalikilo.'
##Majwi aakaamba musilisi akamweenzya mubili Caalama Wakali kwiile kubee uli muciloto. 
##Aboobo wakalisyamba kuti asyome kapati kuti taloti biya.
##"Kukwatana!' wakavwiila ajwi lityompwedwe alimwi linyandidwe. "Webo kundikwata? Nzyili! wasondoka!' 
##Wakajala mpotomona yakwe kuti azwe, ayende. "Kotana unka uteelele zyoonse nzetaambe. 
##Aano mebo ndime sikukugwasya, aboobo kucita boobo taku ncocitikugwasye. 
##Ndimentu: umwi ngonga wakkomana kukkala limwi taku mbwebede, una kucita kufwumbwa ncoyanda. 
##Ndisola kuti ndikugwasye ncindaambila boobo, kutali kuti ndipengede biya. 
##Kayi ayebo ulibwene biya kuti nanja waazyalana munyika, nduwe munyika, taku ncenga ndapenga; 
##Nduwe opengede oosinkilwa mulonga ngondiyanda kugwasya.
##Ndilizyi kuti musankwaako aakuboola takakuzumini aakubona kuti waalemana nkaambo taasyi waakutyola. 
##Kanji kanji bamakaintu tabakwatilwi kuti kuli luyando pe.
##Twaambo tukatazizye mbuli bwakaaka ntotupa kuti bantu bakwatane alimwi zindi zinji nkwato zyabo zilazwidilila.
##mbaniini baya kucisyoma. Koyeeya biyo ing’ambilo yabantu, bamwi baambila aavwuuma. 
##Awalo mwana waakumuzyala uya kuyanda kuzyiba usyi. 
##Uyeeya kuti ciya kukuubaubila kumwaambila kuti acisya wako ngousyi? 
##Awa nduwe oosala. Kuti kotayandi ulakaka mbweena obo, kuti koyanda ulazumina. 
##Mebo ncesola kucita nkukugwasya.' Aawo Caalama mbwaakaimina kumpela Iyamusilisi, 
##Yiile kukunka yacizike kumeso. Meso pyu mbuli mucende wankwilimba. 
##mane wakapozomoka akuti, "Mebo. taku cimbi cakuyeeya ndamanizya. 
##Tandiyandi eco ncolabalika. Nindalizyi kuti ulicinkukide nindatalyata atende okuno.'
##Mpamunya wakakwempa mpotomona yakwe akuzwa. Kataninga sika amulyango, musilisi wakati, 'Koya biyo pesi ukaayeeyesye. 
##Waakumana kuyeeya, uya kujana nsecinkukide. Aboobo, kufwumbwa cindi inga wandijana muno mumona.'
##Caalami nakazwa anze, musilisi Haatimba wakamvwa weetezegwa kapati. 
##Tanaakali kuyanda kujaya bana bali mumala abantu. Taku naakalibambide kucita cintu cili mbuli bwaceeci mubuumi. 
##Ncinyonyoono cipati kujulu aansi. Nzila njaakabelesya, njenzila yilike njaakali kukonzya kubelesya
##kutegwa Caalama azwe muopesi lyakwe. Tanaakali kuyanda kwaamba majwi aatali kabotu kuli nguwe nkaambo inga
##camucisa kwiinda mbuli cakali kumucokonsa. Ncaakali kuyoowa biyo Haatimba ncakuti ino nkubona ooyu musimbi
##walo waakujoka ncobeni kuyanda kukwatwa kali walo waali kuyanda biyo kuti azwe munsi lyakwe. 
##Inga wazyi kumwaa nina kaano nzi kali waamuyoka caali moomba uulula? 
##Wakavwunga-vwunga tuntu twakwe twaali atebule, amane wakabweza coola ncaakali kubikkila mabbuku. 
##Wakajala kumulyango. Cindi cakukotoka cakasika. Wakajana musimbi uumubelekela ulamulindila mucibuye. 
##Ooyu musimbi tanaakali kuyanda zyakwiindilizya kubeleka. 
##Naakamubona Haatimba, waabona kuti kumeso tanaakali mbwaba mazuba oonse.
##In kayi wabaa nzi Kalinda?' wakabuzya Haatimba. 'Kwiina mbundaba,' wakavwiila Kalinda.
##'Kwiina buti? ino kayi ncolangika, boobo kumeso? 'Ndiyeeya biyo musimbi ulya waliko,' wakavwiila Kalinda.
##"Aa ncinzi ncoyeeya anguwe?” Musimbi wakasaanguna kulanga kumusilisi naya kuti,
##'Ndiyeeya kuti tiimwamucita kabotu musimbi ulya. “Tindamucita kabotu? Aa oko nkokutyani? Olikuyanda
##kuti ndinjile mubujayi ambeyo? Tozyi kuti muntu ulya uuli mwida?. Kufwumbwa uuzwisya da,
##Taku mpociindene acigwebenga cibweza ntobolo kujaya bantu akaambo kamunyono amali. 
##Tandikonzyi kucita cinyonyoono mbuli bwaceeco.” Musimbi wakabona kuti taku ncociti mugwasye kuzumanana, aboobo wakaumuna biyo.
##Anze, imvwula yakaleka kuwa. Haatimba waajana mootokala wakwe utintimenyi mumeenda aavwelene amankanda. 
##Wakeenzya tunwe mpela mumeenda. Wakajalula cijazyo amane wanjila mukati akujaluda Kalinda.
##Wakeenzya mootokala wakwe kuzwa mpaakausiide kunjila mumugwagwa witwa kuti Burma, 
##omo mwalo myootokala moyakali kwiile kubee mbusilikuku kuvwula.
##Mpaakakkede Haatimba anyota yakwe, kwakasika musimbi mukubusi waali kuya. 
##bwaabanya makoko. Haatimba wakasala wisiki.
