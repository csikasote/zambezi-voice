##Lino mebo, Jehova wandeenzya munzila, wandisisya kuŋanda yamunyina simalelaangu.																									
##Lino musimbi wakazuzaana, walwiida basiŋanda babanyina aya makani.																									
##Nkabela Rebeka kajisi munyinandumi, izina lyakwe kali Labani.																									
##Oyo Labani wakazuzaanina kucikala muntu nkwaakabede.																									
##Abone buyo kasita ankaya zyakumaboko aamucizi wakwe,																									
##alimwi naakamvwa majwi aa-Rebeka mucizi wakwe aakuti,																									
##Mbuboobu muntu mbwaandaambila, wakainka oko muntu nkwaakabede.																									
##Wakamujana uliimvwi kunembo lyankamele kukasensa.																									
##Mpawo wakati, Njila, webo opedwe coolwe kuliJehova! Nkaambonzi noima anze?																									
##Ndabamba iŋanda abusena bwankamele. Elyo muntu wakanjila waangununa inkamele,																									
##Nkabela wakaleta bwizu abulilu bwankamele, amaanzi kuti asambe kumaulu,																									
##walo abantu mbaakeza abo. Mpawo wakabambilwa zyakulya, pele wakati,																									
##Nsikoolya, cita ntaangune kwaamba makani aangu, Wakati, Amba.																									
##Lino wakaamba kuti, Ndime mulanda wa-Abrahamu. Jehova ulipede.																									
##Simalelaangu coolwe cipati abulemu. Ulimupede imbelele aŋombe, insiliva angolida,																									
##balanda baalumi abanakazi, ankamele ambongolo. Lino Sara mukazi wasimalelaangu																									
##wakazyalila simalelaangu mwana mulombe naakacembaala,																									
##nkabela zyoonse nzyaajisi wazipa oyo mwana. Lino simalelaangu wakandisungilizya																									
##kukonkezya kuti, Toelede kukwatya mwanaangu mwanakazi wabana basimbi baba-Kanana																									
##mbendikede abo munyika ino, pe. Uleelede kuya kunaada yataata akuluzubo lwangu,																									
##ukaselele mwanaangu nkuko, Mpoonya awo ndakaambila simalelaangu kuti,																									
##Ambweni mwanakazi tayandi kunditobela. Pele wakati, Jehova ngunjenda awe ulatuma																									
##angelo wakwe kubusyu bwako kuti abotye lweendo lwako, mane ukajanine mwanaangu																									
##mukazi kuzwa kuluzubo lwangu akuŋanda yataata. Wamana kucita obo waangunuka																									
##kucikonke cangu, Pele wasika kuluzubo lwangu, na tabakupi, mbubo,																									
##waangunuka kuzwa kucikonke cangu. Lino sunu, nindasika kukasensa,																									
##ndaamba kuti, O Jehova Leza wasimalelaangu Abrahamu, na wabotya lweendo lwangu ndundatola, bona! Ndiimvwi kumbali lyakasensa kamaanzi.																									
##Na kwasika kamwale kuzooteka maanzi, alimwi na ndamwaambila kuti,																									
##Kondinywisya twaanzi twamunongo yako, na ulandaambila kuti, Nywa,																									
##nkabela ndatekela inkamele zyako azyalo—oyo abe mwanakazi Jehova ngwasalilide mwana wasimalelaangu.																									
##Lino nindacili kwaamba mumoyo wangu, kwasika Rebeka, weza anongo yakwe akuko																									
##lyakwe, waya kukasensa kuti ateke, Mpawo ndamwaambila kuti, Wence undinywisye.																									
##Nkabela wafwambaana kusendeka nongo yakwe, wati, Nywa, nkabela ndatekela inkamele zyako azyalo.																									
##Aboobo ndanywa, azyalo inkamele zyanywa. Mpawo ndamubuzya kuti, Ino uli mwana wani?																									
##Wavuwa kuti, Ndime mwana waBetueli mwana wa-Nahori, ngwaakamuzyalila Milika.																									
##Elyo ndamusamika kasita mumpemu yakwe ankaya amaboko aakwe.																									
##Mpawo ndakotama, ndakomba Jehova, ndalumba Jehova Leza wasimalelaangu Abrahamu																									
##iwakandeenzya munzila iiluleme kuti nkwatye mwana wasimalelaangu mwana musimbi wamunyina.																									
##Lino amundaambile. Sa mulacitila simalelaangu caluzyalo acakusyomeka?																									
##Na mwazumina na mwakaka, amundaambile, nkazibe inzila njinjeelede kutola, niiba yalulyo niiba yalumwensi.																									
##Mpawo Labani a-Betueli bakavuwa kuti, Makani azwa kuli-Jehova: swebo tatukonzyi																									
##kwaamba cintu niciba comwe, niciba cibotu niciba cibi. Bona! Ngooyu Rebeka.																									
##Komutola, akwiinka awe, abe mukazi wamwana wasimalelaako, mbubonya mbuli Jehova mbwaamba,																									
##Lino mulanda wa-Abrahamu, naakamvwa majwi aabo, wakavundama ansi, wakomba Jehova. Nkabela mulanda wakagwisya zintu zyansiliva azintu zyangolida azyakusama, wapa Rebeka. Alakwe munyinandumi wakwe, abanyina, wakabapa zintu ziyandisi.																									
##Lino bakalya akunywa, walo abantu mbaakali abo, nkabela bakoona nkukonya oko.																									
##Nibwakaca, bakabuka, elyo wakati, Amundisungule kuya kulisimalelaangu,																									
##Pele munyinandumi wakwe abanyina bakati, Musimbi kacikede kulindiswe mazuba mace																									
##nanka ikumi, Amana, ulaya. Wakabaambila kuti, Mutandicelezyi, nkaambo Jehova wandipa																									
##coolwe mulweendo lwangu. Amundisungule, njiinke kulisimalelaangu.																									
##Bakati, Atwiite musimbi, tuswiilile mbwaamba mwini. Mpawo bakaita Rebeka, bamubuzya																									
