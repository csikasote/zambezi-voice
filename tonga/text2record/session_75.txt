##Wakaavwunga, wabikka munkomwi amane waunka. Haamwaandwe wakajana musankwa 
##wakali kumubelekela ulabamba-bamba mung'anda ijikila. Wakamwaambila 
##kuti tanaakali kuyanda kulya, aboobo wakamwaambila kuti atajiki. 
##'Kuli mweenzu uutiboole, umunjizye akumutondezya kuzyuli nkondibalila,' 
##naakamana kumulailila wakanjila kuzyuli nkwaakali kubalila.
##Munkomwi yajekete wakazwisya katobolo akasando kakwe akuzibikka kunsi aabbuku atebule kulembela. 
##Wakayandaula pepa lyakulembela mpaakali kulemba lugwalo: akutalika Nomuyandwa nobabetesi,
##Ndalomba kuti mundilekelele kunzila njindabelesya kubamba kaambo aka. 
##Ncindali kuyanda biyo nkumusubula Lwando mucele wabacelenyina oyo walo kwaciindi cino ngondiyeeya 
##kuti bamapulisa bamubona kale ankulu mwida, amutwe upwaidwe. 
##Lwando nobabetesi nguwaaletelezya imfwu zyoonse ezi kutalikila kuli Caalama 
##wakali mukaintu wamusilisi Haatimba kusika kuli ndime ndacaalizya.
##Ndakaboola kuzyila ku Amelika mu Nsondo yakutaanguna yamwezi wa Mulumi oko kwalo 
##nkundakaunkide kwiiya Awacisanu camyaka. Nindakapiluka kuzyila ku Amelia, 
##ndakajana musimbi wangu ngutwakali kumvwana kapati cakuti limwi makani aakusika kubazyali bangu
##Autegwa batalike kweeba, wakakwatwa kumusilisi Haatimba.
##Eci cakandinyandya akusyoma cakasoka kundaalila. Cakali mbuli ciloto kuli ndime. 
##Cakandicima kapati nkaambo musanu wamyaka poonse eyi njindakali ku Amelia, laku
##nindakoona amusimbi umbi, nkaambo kaluyando naundakajisi kuli Caalama. Inga mwayeeya bio mbundakalimywa
##anyasebo nobabetesi. Kumane, Lwando, oyo walo uulingusimizyaabo ca Caalama wakaboola kuli dime. 
##Wakandibona buyanga. Wakandikombelezya kuti ndibbadele kuniini, kumuntu ngutwakaambila kuti ajaye Caalama.
##Ndalomba kulekelelwa kujulu aansi tiindakazyi. Taku nindakazyiba kusika cindi ncicatakali kugwasyika. 
##Kwiinda mukutazyiba kwangu, ndakaile kuunkila mukasuko kakambizyi. Mulandu wakujaya Lwando, 
##ndazumina nkaambo wakandimisizya musimbi wangu Caalama, amane wamupanganina kumujaya kusisikizya cibi ncaakacita. 
##Alimwi ndajava a Dakuungila, uutegwa Mutelampondo, mujayi uuluulwa nkaaambo nguwanyonyaula Caalama
##lulijisi twaambo tweelede, ntomunga mwabelesya kujana masimpe.
##Ndime wanu sikwaazwa, Haamwaandwe mbwaakamanina biyo kulemba, wakamvwa Ã¼konkomona acijazyo. 
##Wakavwiila akumwitila mukati, kumwi kapenuna bbuku lyaavwumbide katobolo akasando.
##Mutelampondo wakanjila akujala cijazyo naakamanina kunjila. Haamwaandwe wakabona mbuli 
##kuti wakaba bumbi kuzwa cindi ncaakamubwene Mutelampondo.
##Wakali samide kabotu-kabotu jekete likonzyanya abuluke.
##Wakasamide acibaki cituba, atayi uusiya munsingo.
##Kumaulu, wakali samide mabbusu aasiya aakali kutaimataima, a masookesi aasubila. 
##Kuti oolanga inga wati ndajana aali bantu ncobeni, ani ncigwebenga.
##Wabonwa Mutelampondo, nceeco. cuuno kkala cilombwana,' 
##wakaanzya Haamwaandwe kumwi kabajatana mumanza. "
##Ndabonwa,' wakavwiila Mutelampondo kumwi kakkala acuuno cakali kumpela aatebule lyokwa Haamwaandwe.
##Wakauonda mulimo wako kabotu-kabotu, kalombwana. wakaamba Haamwaandwe.
##"Tindakazyi kuti uliisi basankwa bajisi busongo bunji bakonzya kulicengeezya kuti
##mbasilisi babanyama baamunzi "Twakaile kuzyibila biya sunu, kayi mpotulida. 
##Cakaile kuba ceenzya mubili,' wakaamba Mutelampondo cakutwanga amulimo ngwacita. 
##Lyoonse notucita mulimo wesu, kuli zintu zyobilo nzyotubona 
##Kuti zyabelekwa. Cakusaanguna mulimo oyo uuyandika kucitwa, cabili tweelede kubona kuti
##bamapulisa tabatuyeeyeli naaba aniini. Zyoonse ezyi zyobilo tulazicita kabota-kabotu.
##Inzya yawe mulimo wako uluuzyi,' wakaamba Haamwaandwe kumwi kaseka-seka.
##"Aboobo nkaambo kamulimo ngookoonda, ndilakupa cipego nconakundiyeeya kusika
##limwi Haatwakwe akahoole ansi ano. Cipego cako nceeci.'
##Haamwaandwe wakabweza katobolo akudubula Mutelampondo anselelo aakkombo. 
##Wakabweza kasando kakwe akuunka aakalede mubili ookwa Mutelampondo wakaloka mbuli ciyuni caumw a malekani kuzwa acuuno. 
##Wakamulyata amutwe. Mutelampondo wakajalula meso. Haamwaandwe wakaseka-seka amane cakufwubaazya wakati:
