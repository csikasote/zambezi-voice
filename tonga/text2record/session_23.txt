##Kuciba kumazuba Moonga wakabbuka wunguliwunguli. 
##Mbwaakasikila biyo mukuwa wakamutanda kuti, "'Koya biyo kwanu, kojokela;
##Nseci kuyandi kabili pc. Nsevandi muntu mutolo, uuniolaniola kumilimo."
##Mpaawo Moonga wakapiluka kumunzi akuusa. Walo Milimo wakacaala kabeleka alusyomo.
##Wacibona ncotuti suntwe mowa nguwongola? Milimo wakayoowa mukuwa wakwe, 
##pesi wakacaala kabeleka. Moonga wakalipa budakwa wakatandwa.
## MVUUMINA MASAKA MATEYO ALI BEENDA
##Umwi mukaintu waakwetwe mumaali wakacita kuti
##wakaya musyokwe aumwi mukaintu mukusya masyabe.
##Basike muya musyokwe bakatalika kusya masyabe. 
##Nobakali kusya, bakaleta-leta musalo wakuzyondola banalumi.
##Basa inga kamutubula tobananyoko, tamubwenye sena kuti mumaali mwakucenjela inga koya kulekwa buzuba bomwe."
##Walo mweenzinyina wakavuwa, "Yawee! ooyu musimbima ooyu! Sena acalo ecocilakatazya? Ncintu biyo. 
##Inzya ncobeni mumaali mulakatazya, alimwi mulacenjelwa nkaambo lyoonse mwakulibamba. 
##Ono mebo inga ndakubula ncezyi, alimwi nkaambo ndakacibona kale mbocibeleka aboobo ndacisyoma.
##Ono ngooyu musamu, ukavwele amafuta anondo.
##Nkabela aakoona mwanalumi wako ukamunanike amusana.
##Uya kubona cimwi ciindi ataakulekwa mukazinyoko.
##" Mukubula coolwe ani nobavwiya boobo Ono alakwe mwanalumi uli musyokwe ulavwima. 
##Ono nobaamba boobo walo wakalimvwide. Pesi balo tiiba kamubona pe.
##Basike kumunzi uuya mwanalumi waababuzya kuti,
##"Ino sunu nomwali kusya masyabe mwali ndibwene?
##Toonse ntumwali kukanana ndatumvwa, aino  tuli mucamba cangu. 
##Nywebo mwali kwide kuti muli libide mwati tuli tolike.
##Tamucizyi sena kuti mauumina masaka mateyo ali beenda. 
##Noli musyaka buti musvokwe takubuli uuyenda."
##Aawo baya bakaintu baide kugunwa gunwee.
##NZIBA ISINSILWA AKAKOLE
##Cakali cilengwa cokwa Moonga cakuti, "Mebo nselyi
##cinkomba nkaambo ndakalya mangolomu, cinkomba cilya
##bakaintu balike. a inga omusankwa nkoya kulya
##cinkomba nopenga-nopenga wabaanzi! Kolya cintu
##cilelemuka anga mamina.
##Jumbabula wakavuwa kuti,‚ÄùUmuna mudaala, uya kucilya cinkomba buzuba mboya kupenga, 
##Alimwi mbotayeeyede. Ambeyo mbondakali kwaamba nsecili musankwa mbuli ndinywe. 
##Pesi nsendakacibona mpendakacilida."
##Cimwi cindi Jumbabula wakatulomba kuti tumusindikile kukuula tombwe ku-Buwe tobilo a-Moonga.
##Twakaunka. 
##Twakeenda musinzo mulamfu kapati wama lundu ngotutana tantide, 
##ba-Mwasusulanzi aamwi ma lundu mapati. Tusike amwi amunzi wabantu,
## Kwakatusila, aboobo twakalomba malo kuti toone.
##Kumangolezya basimeenzeesu bakatusomba nsima yalunkomba amundyoli wabikwa lunkomba.
##Yaa, twaka samba biyo, tucitalika kulya Moonga wakabuzya kuti, "Ncisyunzi basa?" 
##Swe twakati, "Ncinkomba amundyoli."
##"Zya! Me ndalya nocili cinkomba abee inga  ndafwa biya."
##Me ndakati "Kolya buyo mbocitali cikoolo. Ino ulisyenzi kayi? Uya kulela kutanta malundu bwaca.
##Walo wakatalika nkwide kulya.
##Tucimana biyo kulya, Jumbabula wakaseka akuti,
##Moonga ncobeni, nziba isinsilwa akakole.
##Tee nduwe ooti nselyi cinkomba?
