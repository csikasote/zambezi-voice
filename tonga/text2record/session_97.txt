##Wakati, Munyoko wakeza calweeno, wakubbida lulongezyo lwako.																									
##Wakati, Ma! Ncobeni izina lyakwe lya-Jakobo lyamweelela, nkaambo wandilya kobile,																									
##Wakatola bupati bwangu, lino sunu watola lulongezyo lwangu. Sa tokwe nowandisyaazizya lulongezyo ambebo?																									
##Izaka wakavwiila Esau kuti, Bona! Ndamubika kuti abe mwami wako, abasikamukowanyina																									
##boonse ndamupa mbabo kuti babe balanda bakwe, alimwi ndamusanizya maila awaini.																									
##Lino webo, mwanaangu, nkucitilenzi? Esau wakaambila wisi kuti, Sa ulijisi lulongezyo lomwe buyo, taata?																									
##Undilongezye ambebo, taata, Nkabela Esau wakakwiila, walila. Mpawo Izaka wisi wakamuvwiila kuti,																									
##Ncobeni cikalilo cako ciyooba akati kazintu zilweela zyanyika, Alume lwakujulu.																									
##Uyoopona kupanga lyako,Nkabela uyoomanina munyoko milimo,																									
##Pele caakuba ciindi uyooangunuka,Elyo uyoopwaya ijoko lyakwe ansingo yako.																									
##Lino Esau wakali kusula Jakobo nkaambo kalulongezyo wisi ndwaakamulongezya,																									
##nkabela Esau wakaamba mumoyo wakwe kuti, Mazuba aakulila taata aswena afwaafwi,																									
##lino njoojaya Jakobo. 42Nkabela Rebeka wakalwiidwa majwi ngaakaamba Esau mwanaakwe mupati,																									
##lino wakaita jakebo mwanaakwe muniini, wamwaambila kuti, Swiilila! Mukulana wako Esau ulakanza kukujaya.																									
##Nkaambo kako mwanaangu, swiilila ijwi lyangu, Nyampuka, ucijile kuli-Labani munyinandumi wangu ku-Harani,																									
##ukakale kulinguwe mazuba mace, mane lumwi munyoko aleke bukali bwakwe.																									
##Naazooleka bukali bwakwe akuluba ncowamucitila, njootuma akukuboozya kuzwa nkuko, Sa cilabota na ndamulobelwa nyoonse nyobile mubuzuba bo mwe.																									
##Lino Rebeka wakaambila Izaka kuti, Bandikataazya bana basimbi ba-Heti. Na Jakobo																									
##wakwata umwi wabana basimbi ba-Heti bali mbuli aba, umwi wabana basimbi bakookuno,																									
##buumi bwangu buyooba amilimonzi kulindime?Jakobo mbwaakatumwa ku-Padanaramu																									
##Mpoonya awo Izaka wakaita Jakobo, wamulongezya, wamulailila kuti, Toelede kukwata																									
##mwanakazi wabana ba-Kanana pe. Buka, ukainke ku-Padanaramu,																									
##kuŋanda ya-Betueli wisi banyoko, ukakwate mwanakazi nkuko,																									
##umwi wabana basimbi ba-Labani mukulana wabanyoko.																									
##Leza Singuzuzyoonse akupe coolwe, akuzyazye loko, akuvuzye, kuti ube mikowa minji.																									
##Akupe lulongezyo lwa-Abrahamu, webo alunyungu lwako,																									
##ukavube nyika yabusimutuntuli bwako, Leza njaakapa Abrahamu.																									
##Mbuboobo Izaka mbwaakatuma Jakobo, nkabela wakainka ku-Padanaramu, kuli-Labani mwana wa-Betueli mu-Aramu, mukulana wa-Rebeka banyina Jakobo a-Esau,																									
##Lino Esau wakabona Izaka mbwaakalongezya Jakobo akumutuma kuPadanaramu																									
##kuti akwate mwanakazi wakooko, ambwaakamulailila mukulongezya kwakwe kuti,																									
##Toelede kukwata mwanakazi wabana basimbi ba-Kanana, alakwe Jakobo mbwaakaswiilila wisi abanyina akwiinka ku-Padanaramu.																									
##Alimwi Esau naakabona kuti bana basimbi ba-Kanana mbabi mumeso aa-Izaka wisi,																									
##Esau wakaya kuli-Ismayeli, waakukwata Mahalati mwana musimbi wa-Ismayeli mwana wa-Abrahamu, mucizi waNebayoti, waalikila banakazi mbaakakwete kale.																									
##Ciloto ca-Jakobo ncaakalota ku-Beteli																									
##Lino Jakobo wakazwa ku-Beereseba, watola inzila yakuya ku-Harani. Asike kubusena																									
##bumwi, wakalala nkuko, nkaambo izuba lyakamubbilila. Nkabela wakabweza limwi																									
##lyamabwe aakooko, walisegezya kumutwe wakwe, woona nkukonya oko.																									
##Elyo wakalota. Muciloto cakwe wakabona itantilo liimvwi ansi, ampela yalyo yakasika kujulu, nkabela baangelo ba-Leza bakali kuya butanta akuseluka alindilyo.																									
##Alakwe Jehova wakaliimvwi atala alyo, nkabela wakati, Ndime Jehova,																									
##Leza wa-Abrahamu uso, a-Leza wa-Izaka. Nyika eyi mpolede alinjiyo, ndaipa nduwe alunyungu lwako.																									
##Nkabela lunyungu lwako luyoovula mbuli bulongo bwaansi, luyoomwaala kumbo akujwe akunyika akumusanza,																									
##alimwi mulinduwe amulunyungu lwako inzubo zyoonse zyanyika moziyoojana coolwe. Bona! Ndi ayebo, njookubamba koonse nkoya, alimwi njookuboozya kunyika eyi. Nsikooyookulekelezya pe mane lumwi nkacite ncenambide. Mpawo Jakobo wakasinsimuka,																									
##wati, Ncobeni Jehova mpali mpoonya ano, pele mebo teendezi. Nkabela wakayoowa,																									
##wati, Ma! Bulayoosya busena obuno! Ncobeni njeŋanda ya-Leza, ngomulyango wakujulu.																									
##Nibwakaca, Jakobo wakafuma, wabweza ibbwe elyo ndyaakalisegamizizye,																									
##waliimika kuti libe malende, watila mafuta amutwe walyo. Lino obo busena, wakabuulika izina lya-Beteli, pele kukutaanguna izina lyamunzi kauli Luzi.																									
##Elyo Jakobo wakakonka cikonke, wati, Na Leza wazumina kuba ambebo aku ndi bamba																									
##mulweendo olu nduntolede, alimwi ulandipa insima yakulya azikobela zyakusama, akundiboozya caluumuno kuŋanda yataata, elyo Jehova uyooba Leza wangu,																									
##alyalo ibbwe eli ndinjiimikide kuti libe male nde liyooba iŋanda ya-Leza.																									
##Alimwi kufumbwa nzondipa, ncobeni njooboozya cipanzi cakumi cazyo kulinduwe.																									
