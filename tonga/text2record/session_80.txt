##ngowakazyala jabali, ngonguwe wisaabo boonse bakala mumatente akweembela i≈ãombe.																									
##Azina lyamwanike wakwe kali Jubali, ngonguwe wisaabo boonse balizya kantimbwa																									
##anyeele. Alakwe Zila wakazyala Tubala-Kaini, ngonguwe iwakali kufula zibelesyo zyoonse																									
##zyamukuba azyabutale. Amucizi wa-Tubela-Kaini kali Naama.																									
##Lino Lameki wakaambila banakazi bakwe kuti, Ada a-Zila, amuswiilile ijwi lyangu.																									
##Nubanakazi ba-Lameki amuteelele majwi angu.Nkaambo ndajaya muntu iwakandiyasa,																									
##Ndanyonyoona mulombe nkaambo kakunduuma. Kaini ulatemwa mulandu ziindi zili musanu azibili.																									
##Sa Lameki takooyootemwa ziindi zili makumi aali musanu aabili amusanu azibili na?																									
##Seti mbwaakazyalwa. Lino Adamu wakaswanana alimwi abanakwe, nkabela wakazyala mwana mulombe. Lino wakamuulika izina lya-Seti, nkaambo wakati, Leza wandipa mwana umbi mucibaka ca-Abelo, Kaini ngwaakajaya. Alakwe Seti wakazyalilwa mwana, nkabela wakamuulika izina lya-Enosi. Mpoonya awo bantu bakatalika kukomba muzina lya-Jehova.																									
##Mazyalano aabantu kuzwa kuli-Adamu kusikila kuli-Nowa																									
##Ndeeli ibbuku lyamazyalano aa-Adamu. Mubuzuba obo Leza naakalenga muntu,																									
##wakamulenga mucinkozya ca-Leza. Wakabalenga boonse, mwaalumi amwanakazi, alimwi																									
##wakabalongezya akubaulika izina lyaAdamu mubuzuba obo nibakalengwa. Lino Adamu,																									
##naakamana kupona myaka iili mwanda amakumi otatwe, wakazyala mwana mucinkezya																									
##cakwe, iwakali mbubonya mbuli nguwe, wamuulika izina lya-Seti. Lino mazuba Adamu																									
##ngaakapona naakamana kuzyala Seti akasika kumyaka iili myanda iili musanu aitatu, alimwi																									
##wakazyala bana balombe abasimbi. Aboobo mazuba oonse Adamu ngaakapona akasika																									
##kumyaka iili myanda iili musanu aine amakumi otatwe, elyo wakafwa.																									
##Nkabela Seti, naakamana kupona myaka iili mwanda amusanu, wakazyala Enosi. Lino myaka																									
##Seti njaakapona naakamana kuzyala Enosi yakasika kumyanda iili musanu aitatu amyaka iili																									
##musanu aibili. Aboobo mazuba oonse Seti ngaakapona akasika kumyaka iili myanda iili																									
##musana aine akumi aibili, elyo wakafwa.																									
##Nkabela Enosi, naakamana kupona myaka iili makumi aali musanu aane, wakazyala Kenani.																									
##Alimwi mazuba Enosi ngaakapona naakamana kuzyala Kenani akasika kumyaka iili myanda																									
##iili musanu aitatu amyaka iili ikumi aisanu, nkabela wakazyala bana balombe abasimbi.																									
##Aboobo mazuba oonse Enosi ngaakapona akasika kumyanda iili musanu aine amyaka yosanwe, elyo wakafwa.																									
##Nkabela Kenani, naakamana kupona myaka iili makumi aali musanu aabili, wakazyala Mahalalele. Alimwi mazuba Kenani ngaakapona naakamana kuzyala Mahalalele akasika																									
##kumyanda iili musanu aitatu amakumi one, nkabela wakazyala bana balombe abasimbi.																									
##Aboobo mazuba oonse Kenani ngaakapona akasika kumyanda iili musanu aine akumi, elyo wakafwa.																									
##Alakwe Mahalalele, naakamana kupona myaka iili makumi aali musanu alimwi amyaka																									
##yosanwe, wakazyala jaredi. Lino mazuba Mahalalele ngaakapona naakamana kuzyala																									
##Jaredi, akasika kumyaka iili myanda iili musanu aitatu amakumi otatwe; alimwi wakazyala																									
##bana balombe abasimbi. Aboobo mazuba oonse Mahalalele ngaakapona akasika kumyaka																									
##iili myanda iili musanu aitatu amakumi aali musanu aane amyaka yosanwe, elyo wakafwa,																									
##Lino Jaredi, naakamana kupona myaka iili mwanda amakumi aali musanu alimwi aibili wakazyala Enoki. Nkabela mazuba Jaredi ngaakapona naakamana kuzyala Enoki akasika																									
##kumyaka iili myanda iili musanu aitatu, alimwi wakazyala bana balombe abasimbi.																									
##Aboobo mazuba oonse Jaredi ngaakapona akasika kumyaka iili myanda iili musanu aine																									
##amakumi aali musanu alimwi aibili, elyo wakafwa.																									
##Lino Enoki, naakamana kupona myaka iili makumi aali musanu alimwi amyaka yosanwe,																									
##wakazyala Metusela. Nkabela naakamana kuzyala Metusela, Enoki wakali kweenda a-Leza																									
##myaka iili myanda yotatwe, alimwi wakazyala bana balombe abasimbi. Aboobo mazuba																									
##oonse aa-Enoki akasika kumyaka iili myanda yotatwe amakumi aali musanu alimwi																									
##amusanu. Nkabela Enoki wakali kweenda a-Leza mane lumwi kataciwo, nkaambo Leza wakamutola.																									
##Lino Metusela, naakamana kupona myaka iili mwanda amakumi aali musanu aatatu amusanu																									
##aibili, wakazyala Lameki. Alimwi mazuba Metusela ngaakapona naakamana kuzyala																									
##Lameki akasika kumyaka iili myanda iili musanu aibili amakumi aali musanu aatatu amyaka																									
##yobile, nkabela wakazyala bana balombe abasimbi. Aboobo mazuba oonse Metusela																									
##ngaakapona akasika kumyaka iili myanda iili musanu aine amakumi aali musanu alimwi amusanu aine; elyo wakafwa.																									
##Lino Lameki, naakamana kupona myaka iili mwanda amakumi aali musanu aatatu amyaka																									
##yobile, wakazyala mwana mulombe. Nkabela wakamuulika izina lya-Nowa, nkaambo																									
