##Muntu mutengwana uuenda cakululama. Mubotu kwiinda muntu uupilingene kukwaamba mufubafuba.
##Tacili cibotu kubula luzibo; Muntu uufwambaana kweenda ulapambuka munzila zyakwe,
##Bufubafuba bwamuntu bulapilinganya inzila yakwe, Elyo moyo wakwe ulakalalila Jehova,
##Buvubi bulaletela muntu bazwalani banji, Pele mutengwana ulasyaala alike buyo,
##Kamboni mubeji uyoopegwa mulandu; Uuyooya zyakubeja takooyoolivuna.
##Bantu banji balakombelezya muntu syacaaba, Alimwi bantu boonse balayandisya muntu sikupa.
##Mucete beenzinyina boonse balamusula; K waambisya bazwalani bakwe balamusia kule;
##Ulabatobela amajwi, pele tabeenzyi pe, Uuvuba busongo ulaliyanda; Uubika moyo wakwe kukumvwisya ulajana coolwe,
##Kamboni mubeji uyoopegwa mulandu; Uuyooya zyakubeja uyoonyonyooka.
##Kulya zintu zilweela takweelede mufubafuba; Kwaambisya muzike teelede kweendelezya balemu.
##Busongo bwamuntu bulamuumusya kukalala; Ulayandisya kulekelela milandu.
##Bukali bwamwami buli mbuli kuvuta kwamulavu, Pele kukondwa kwakwe kuli mbuli mume abwizu.
##Mwana mufubafuba ulanyonyoona wisi; Kukazyanya kwamwanakazi kuli mbuli mandomondomo aamvula,
##Maanda ambono, muntu ulazikona kuliwisi, Pele mwanakazi uucenjede ulazwa kuli-Jehova.
##Butolo bulatola muŋonzi impati; Mutolo ulafwa inzala, Uubamba mulao nguubamba buumi bwakwe;
##Uusampaula inzila zyakwe ulajayigwa. Uufwida bacete luzyalo ulakolotya Jehova;
##Ulamupa bulumbu bweelede milimo yakwe, Koma mwana wako necicikonzeka kumweempya;
##Utabiki moyo wako kulunyonyooko lwakwe. Muntu mukali ulapegwa mulandu;
##Na wamuvuna, ulaindulula alimwi. Swiilila lulayo akutambula lwiiyo,
##Kuti ujane busongo kumamanino. Muli miyeeyo minji mumoyo wamuntu,
##Pele makanze aa-Jehova ngaayooima nji, Luzyalo nceciyandwa mumuntu;
##Muntu mutengwana mubotu kwiinda sikubeja. Kuyoowa Jehova kutola kubuumi;
##Uukujisi ulakuta,
##Takooyooswayigwa bubi. Muntu mutolo ulasuna insima mumutiba, Lino takonzyi kulilisika ajanza kumulomo wakwe,
##Uma sikasampusampu, lino uutaiyide ulajana busongo; Tapatila muntu uucenjede, lino ulajana luzibo.
##Uubisizya wisi akutanda banyina Ngumwana uusya insoni. Utaleki kuswiilila lulayo, mwanaangu,
##Kuti utaleyi kumajwi aaluzibo. Kamboni wabuyo ulasampaula lubeta; Mulomo wabasizibi ulalya bubi.
##Basikasampusampu babambilwa milandu, Amisana yabafubafuba yabambilwa mibunda.
##Bukoko bulasampaula, zyakunywa zikola zilapilinganya; Kufumbwa uuenwa kulinzizyo tali musongo.
##Bukali bwamwami buli mbuli kuvuluma kwamulavu; Uumukalazya ulalibisizya mwini.
##Kuleka inkondo mbulemu kumuntu; Pele bafubafuba boonse balayandisya kukazyanya.
##Mutolo talimi ciindi campeyo; Kuciindi cakutebula ulakumbila akutajana.
##Makanze aamumoyo wamuntu ali mbuli maanzi malamfu, Pele muntu uucenjede ulaayubununa.
##Bantu banji balaambwa kuti mbasiluzyalo, Pele muntu uusyomeka ulajanwa kuli?
##Muntu uululeme uuenda cakoololoka, Bali acoolwe bana bakwe baboola musule lyakwe.
##Mwami uukede acuuno cakubetekela Ulamwaisya bubi boonse ameso aakwe.
##Ngwani uukonzya kwaamba kuti, Ndasalazya moyo wangu, Ndasalala kuzwa kuzibi zyangu.
##Zipimyo zyaandeene azyeelesyo zyaandeene, Zyoonse zilasesemya kuli-Jehova.
##Naba mwana ulazibwa kumilimo yakwe, Na ncacita cililuleme akusalala.
##Kutwi kuswiilila aliso libona, Jehova wakazilenga zyoonse buyo. Utayandisyi koona, kuti utasikilwi butengwana;
##Bbanuna meso aako, kuti ukute zilyo. “Ncibi, ncibi” mbwaamba sikuula, Pele ainka, ulalikankaizya.
##Ingolida amabwe aarubi aabalangala, nkuzili zinji, Pele mulomo waluzibo nguuyandika loko.
##Tola cikobela camuntu na wasyomezya mweenzu; Umujatisye na wasyomezya kuliyila bazwakule.
##Cilyo cijanwa mulweeno cili amucanka uulweela, Pele kumamanino mulomo ulazula lubwebwele.
##Lulayo lulayandwa kuti makanze azuzikizigwe; Busongo bwakulibamba bulayandwa mukucita inkondo.
##Uuendeenda cakuvwiya ulayubununa makani aasisidwe; Utaliswanaanyi amuntu uuamba cabufubafuba.
##Kufumbwa uutukila wisi abanyina, Ilampi lyakwe liyoozimina mumudima uusia mbi.
##Imbono zifwambaana kujanwa Tazikwe coolwe kumamanino. Utaambi kuti, Njoobweedezya bubi;
##Lindila Jehova, kuti akugwasye. Zipimyo zyaandeene zilasesemya kuli-Jehova; Zyeelesyo zyakweenya tazili zibotu.
##Kweendeenda kwamuntu Jehova nguukubamba; Muntu amvwisye buti inzila yakwe?
