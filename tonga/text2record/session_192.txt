##Pele kubwanta kwamufubafuba kulaleta lunyonyooko. Imbono zyamuvubi munzi wakwe muyumu,
##Pele lunyonyooko lwabatengwana mbucete bwabo. Zyakuvola zyamululami zilatola kubuumi,
##Pele impindu yasizibi njiibusya bubi. Uubika moyo wakwe kululayo uli munzila yabuumi,
##Pele oyo uukaka kutapatilwa ulasweka, Uusisa lusulo uli amilomo yakubeja, Ayooyo uulengelela mweenzinyina mufubafuba.
##Mukuvula kwamajwi tamubuli mulandu, Pele oyo uukasya milomo yakwe musongo.
##Lulimi lwamululami ninsiliva imbotu, Pele myoyo yabasizibi tiigwasyi loko. Milomo yabaluleme ilakusya bantu banji,
##Pele bafubafuba balafwa nkaambo kakubula boongo. Lulongezyo lwa-Jehova lulavubya, Alimwi tayungizyi mause kulindulo.
##Kucita bubi ncisobano kumufubafuba, Pele kucita cabusongo nkokubotezya muntu uucenjede.
##Sizibi ulasikilwa cintu eco nciconya ncayoowa, Pele mululami ulapegwa neuuyanda moyo wakwe.
##Iguwo lilainda, lino sizibi taciboneki limbi, Pele uululeme ulaima nji. Mbuli ndulwe kumene, ambuli busi kumeso,
##Mbwabede mutolo kulibaabo bamutuma. Kuyoowa Jehova kulaongozya, Pele myaka yabasizibi ilafwinsigwa.
##Kusyoma kwabalulami kulaleta kukondwa, Pele bulangizi bwabasizibi buyoofwidilila.
##Inzila ya-Jehova nciyubilo ciyumu kubalulami, Pele kulibasikucita zibi ndunyonyooko.
##Uululeme takooyoosunzululwa lyoonse, Pele basizibi tabakooyookala munyika.
##Mulomo wamuntu uululeme ulatuntumuna busongo, Pele lulimi lupilingene luyookosolwa.
##Milomo yamululami ilizi cintu citambulika mbucibede, Pele milomo yabasizibi ilaamba zipilingene.
##Zipimyo zibeja zilasesemya Jehova, Pele ceelesyo ciluleme cilamubotezya. Kasika kamikami, kulasika insoni,
##Pele babombumyoyo mbe bajisi busongo, Bululami bwabaololokede bulabeenzya,
##Pele kupilingana kwabasikweena ndunyonyooko lwabo, Imbono tazigwasyi mubuzuba bwabukali,
##Pele bululami bulavuna kulufu, Boololoki bwabalulami buleenzya inzila zyabo,
##Pele sizibi ulawisigwa kububi bwakwe mwini, Bululami bwabaololokede bulabavuna,
##Pele basikweena balacegwa muzisusi zyabo, Muntu sizibi na wafwa, bulangizi bwakwe bulamana;
##Kusyoma kwabasikasampusampu kulanyonyooka, Mululami ulavunwa kumapenzi,
##Lino sizibi ulaajana mucibaka cakwe. Sikasampusampu ulanyonyoona mweenzinyina amulomo wakwe,
##Pele baluleme balavunwa kuluzibo lwabo. Baluleme na bajana coolwe, munzi ulasekelela,
##Alimwi basizibi na banyonyooka, kulaba cikwala cakukoudwa, Kulongezya kwabaluleme kulasumpula munzi,
##Pele milomo yabasizibi ilaunyonyoona. Uusampaula mweenzinyina takwe boongo;
##Muntu musongo ulaumuna buyo, Uuya bulengelela ulayubununa makani aasisidwe,
##Pele muntu uusyomeka ulasisa makani. Na kwabula lulayo, bantu balawa,
##Pele mubunji bwabasinkuta molujanwa lufutuko, Uusukana mujanza auuzwa kule, ncobeni ulabijilwa,
##Pele oyo uusula luzuminano ulakala kabotu. Mwanakazi siluzyalo ulalijanina bulemu;
##Baalumi bakali balalijanina buvubi buyo, Muntu siluzyalo ulaligwasya mwini, Pele muntu mukali ulalibisizya.
##Sizibi ulajana zyakuvola zyalweeno, Pele uubyala bululami ulajana impindu iitamani.
##Uuimvwi nji mubululami ulajana buumi, Pele uutobela bubi bulamutola kulufu.
##Bantu bapilingene mumyoyo balasesemya Jehova, Pele basinzila iiluleme balamubotezya.
##Ncobeni basizibi tabakoocija lweempyo, Pele baluleme mbebayoovunwa,
##Mbuli cilisakatizyo cangolida mumpemo yangulube,Mbwabede mwanakazi uuebeka uukaka lulayo,
##Kusukama kwabaluleme kulatola kububotu, Pele sizibi ncalindila mbukali buyo.
##Umwi muntu ulapa cakumwaya, nekubaboobo buvubi bwakwe bucaanda;
##Mweenzinyina ulakaka nceelede kupa, nekubaboobo ulajana bucete buyo,
##Moyo wamwaabi ulanenesegwa, Ayooyo uutilaila ulatilaililwa alakwe, Uukasya maila, bantu balamutukila,
##Pele coolwe cili amutwe wayooyo uulisya. Uusungwaalila bubotu ulayandaula coolwe,
##Pele oyo uuyandaula bubi, bulamweenzya. Uusyoma buvubi bwakwe ulawa,
##Pele baluleme balasyuuka mbuli itu itete, Uukataazya ciinga cakwe ulakona muuwo,
##Amufubafuba ulaba muzike wamusongo. Micelo yabaluleme musamu wabuumi,
##Pele lunyonyongano lulanyanzya buumi. Uululeme ulalumbwidwa mbweelede ansi ano; Alakwe sizibi asikasampusampu kwiinda.
##Uuyanda lulayo ulayanda luzibo, Pele uusula kutapatilwa mufubafuba.
##Muntu mubotu ulajana coolwe kuli-Jehova, Pele muntu wamiyeeyo mibi ulamupa mulandu,
##Muntu taimizigwi mububi, Pele miyanda yabaluleme tiikooyoononkolwa.
##Mwanakazi mubotu munsini wamulumaakwe, Pele oyo uusya insoni uli mbuli bubozi muzifuwa zyakwe.
