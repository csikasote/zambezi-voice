##Wakalimywa kabotu aaniini. Kacikkede kunywa tunambi, 
##wakamywa muntu uuzya mukupa uuma kalangu kutegwa bayanda kuula baunke. 
##Nkombo kunyina naakali kuleka kuula mukupa. Wakatuluba atwaambo ntwaakali kuyeeya, 
##kusaanguna, wakayandaula mpaakasiide mangwee. Naakaabona wakabweza cakuyumuda. 
##Wakaunka munzila kumucinga muntu wakajisi mukupa. Wakaseka-seka
##musankwa oyu naakabona Nkombo. Wakayimika neinga yakwe munsi lya Nkombo. 
##Nkaambo kakuti oyu mukupa wakali wamutupepa, musankwa wakanyandwa naakabona
##Nkombo acakuyumuda. Wakaula tupepa twamukupa tone amane wapa mali aacipepa. 
##Musambazi nayandaula mali mu mpotomona njaakali kweenzya aakuti amujosyele, 
##Kumwi oku meso taazwi ali Nkombo. 'Undiyeekezya mwanookwesu musimbi,'
##Wakatalika Rukanana musambazi kumwi meso kaatazwi ali Nkombo.
##'Wakali musimbi wakeebelwa nzoka mubwina cindi ncindakamubwene mu 1969. 
##Mu 1972, ndakazyi kutalika kumvwa twaambo tunjitunji anguwe.'
##Nkombo wakatambikizya kwanza kutambula mali aakeelede kujoka mumali ngaakapa naakaula mukupa.
##'"Ino ceco mebo cindijatikizya aali? "Mulakozyanya kapati biya, wakavwillamusambazi
##Amane wakazwisya umbi mukupa wamutambika. 'Ooyu ngwakulumba kuti nkaambo wandibalusya
##musyoonto wangu. Ono koteelela cakacitika anguwe.' Nkombo wakaima kumwi kanyandidwe. 
##Wakali kusola kuti ndiza oyu muntu ujisi bweeleenzi, 
##pesi wakajana ulangika biyo kabotu, "'Mbáli mbundaamba kale,'
##wakazumananamusambazi, 'ndakatalika kumvwa bung'unung'unu mubantu bujatikizya
##musyoonto wangu, mumwaka wa 1972. Cakacitika ncakuti mbwaakavwundikilwa.
##'ciindi eeci bakali kwaambaula Cinyanja. Musambazi naakayi kusika’aakuvwundikwa, 
##Cakaala kwaamba, mu Cinyanja, aboobo wakaamba biyo mu Chitonga ndikwa.
##Yeena uli Mutonga?' wakatyokezya Nkombo. 'Ndi Mutonga inzya. Hena ayebo uli Mutonga?'
##Nkombo wakasaanguna kuumuna amane naya kuti, 'Inzya ndi Mutonga.'
##‘Vweyi!' wakaseka-seka musambazi. ‘Ani cilanduubaubila kukuyiila. 
##Ndilatalikila kuciindi naakavwundikwa. Baali kuyanda kuti akkale mung'anda kwamyezi yobilo. 
##Kumane wakali mubbazi wakwe, wakajana kuti mooye wakwe uli mitide. 
##Ulibazyi biya ayebo babbazi bukali bwabo kuti kwaba caba amooye wakwe. 
##Aboobo inkolola yakanjide kale, yakalekwa biyo, mooye nkwile kusamba mukula. 
##Bakatalika kumuuma akumusyamba zimoni kuti aambe musankwa wakamutyola, 
##pesi walo wakali kwille biyo kunyanyuka bamuuma, kataambi wakamupa da. 
##Wakali kwiile biyo kuti kunyina naakasweene musankwa mbwaakali kuba muntu.
##Eeci cakabacima kapati bapati. Taasyi ntotwaambo otu twakwiile kuleka; 
##alimwi oyu musimbi nkakeela. Kuli uumwi muntu waluvwubivwubi wakamusinkilide kale 
##kuti akakwate musimbi mbwaya kuzwida mung'anda; ono walo wamita.
##'Bapati-pati bakavwoomana kuti balivwiye. Bakaruminana kuti musimbi bamutole kucibbadela akamulange
##musilisi naa ncobeni taakaninga sweenye musankwa mbwaakali kuba muntu mbuli mkwaakali kwaamba. 
##Okuya kucibbadela, musilisi wakabaambila kuti kwamba kuti tanasweenyi musankwa mbwaakazyalilwa nkupunga twaambo,
##naa kubeja kwakweelelezya. Wakabaambila akuti wakalijisi da lyamyezi yotatwe. 
##Alimwi bakasola kuti abaambile waamumisya bakaile kuleka mbubakaleka kunyonka.
##Akwalo inga tuvwula kulesegwa biya.
##Wakali kuyanda kuzyiba kuti mbuti mwanaabo mbwanga wamita kakubee wakasinkilila kale
##alimwi lumwi lubono iwakaunka kale."Alimwi bapati-pati bakabungana kale 
##kuti bapane maanu kukaambo aka. Bakazuminana kuti bamutole kumung'anga Sibwarwula. 
##Sibwavwula, wakabayitila makumi osanwe aamakkwacha aayo aakabikwa kunsi aalwija Iwakazambayidwe bulungu. 
##Omu mulwija, mwaakali kusondela kuti kasonda. Kuli azimwi zintu nzyaakabayitila. 
##Bakabikka zyoonse, pesi kumamanino kwakaba kukazyanya akati kabapati-pati. 
##Sibwavwula tanakali kukomba kapati nkaambo wakali baambide kumatalikilo kuti, kuti kabatayandi
##inga baleka biyo bamusiya baakuyandaula kumbi.
