##Nkaambo ambebo ndakali mwana kulitaata, Ndakali mwanike uuyandika mumeso aabama,
##Nkabela wakandiiyisya, wati, Moyo wako ujatisye majwi aangu; Bamba milao yangu, kuti upone;
##Kolijanina busongo, kolijanina maanu; Utalubi, utaleki majwi aamulomo wangu, Utabusowi, lino buyookubamba;
##Kobuyandisya, lino buyookutabilila. Busongo ncintu cipati-kolijanina busongo; Kufumbwa ncolijanina, kolijanina luzibo.
##Kobulemeka, lino buyookusumpula; Ubukakatile, kuti bukulemeke.
##Buyoobika ingala iiebeka amutwe wako, Buyookupa munsini wabulemu.
##Swiilila, mwanaangu, akutambula majwi aangu, Kuti myaka yabuumi bwako ivule.
##Ndakwiiyisya inzila yabusongo; Ndakweenzya mumigwagwa yabululami.
##Ciindi cakweenda, intaamu zyako tazikooyoolebwa; Alimwi na wazuzaana, tokooyootezemuka.
##Jatisya lulayo, utaluleki; Kakatila kulindulo, nkaambo mbobuumi bwako.
##Utanjili munzila yabasizibi, Nikuba kuya bweenda mumugwagwa wabantu babi.
##Koileka; uteendi mulinjiyo; Tozya kumbi, akwiindilila, Nkaambo tabaoni cita bataanguna kucita bubi,
##Iŋonzi zyabo zilacija, cita balebya bantu bamwi, Nkaambo balalya cilyo cabubi, Balanywa waini wabukali,
##Pele inzila yabaluleme ili mbuli mumuni uumweka, Uuya bungwengwemuka mane bwaca buzuba,
##Inzila yabasizibi ili mbuli mudima uusia mbi; Tabezi, kuli butezi. Mwanaangu, swiilila majwi aangu.
##Cenjeka kutwi kwako kumakani ngendaamba. Atazwi kumeso aako; Koajatisya mukati kamoyo wako,
##Nkaambo alaba buumi kuliboonse baajana, Alaponya mibili yabo yoonse, Bamba moyo wako cakucenjela loko,
##Nkaambo mulinguwo mobuzwa buumi, Sowa majwi aapilingene, Kwaamba kutaluleme kube kule kulinduwe.
##Meso aako alulame kulanga kunembo, Azikoye zyako zilange kunembo lyako.
##Cenjela kweenda kwama ulu aako, Kuti inzila zyako zyoonse zibe kabotu,
##Utaleyi, nekuba kululyo nekuba kulumwensi, Leesya maulu aako kububi.
##Makani aakucenjela banakazi basizibi. Mwanaangu, swiilila busongo bwangu; Cenjeka kutwi kwako kululayolwangu;
##Kuti ukakatile kukumvwisya, Amilomo yako ijatisye luzibo.
##Nkaambo milomo yamwanakazi wabuyo ilalosya buci, Akwaamba kwakwe nkutete kwiinda mafuta,
##Pele kumamanino ulalula luu mbuli mululwe, Ulabosya mbuli ipanga litenda koonse koonse,
##Maulu aako alaselukila kulufu, Intaamo zyakwe zilasisya kubusangu,
##Tabiki moyo wakwe kunzila yabuumi; Kweenda kwakwe nkwakupampalika, pele tezi.
##Lino, nobana bangu, amundiswiilile; Mutapambuki kumajwi aamulomo wangu,
##Tantamuna inzila yako kulinguwe; Utasweni kumulyango waŋanda yakwe;
##Kuti utapi bambi bulemu bwako, Utaabili batakwe buuya myaka yako;
##Kuti bazwakule batakuti kumbono zyako, Amilimo yako itasowegwi muŋanda yamuzwamasi,
##Utatongeli kumamanino aabuumi bwako, Kuciindi cakumana kwanguzu zyamubili wako,
##Utaambi kuti, Maawe! Ndakasula lulayo, Amoyo wangu wakasampaula lucenjezyo.
##Teendakaswiilila majwi aabaiyi bangu, Nekuba kucenjeka kutwi kwangu kulibaabo ibakandilaya.
##Ndakasi nyonyooke loko. Akati kambungano yabantu.
##Konywa maanzi kumukalo wako omwini, Ameenda aakunka kucikala cako.
##Sa ncibotu kuti maanzi aako amwaike? Sa abe tulonga mumigwagwa?
##Abe aako olike; Atanywigwi kubeenzu mboli abo, Kasensa kako kalongezegwe;
##Sekelela amwanakazi wabulombe bwako.
##Abe mbuli insya iiyandika na mwana wanjelele uubotezya. Inkolo zyakwe zikukutye ciindi coonse; Luyando lwakwe lulamye moyo wako lyoonse,
##Sa ncibotu kulamwa kumwanakazi mweenzu, O mwanaangu? Sa ncibotu kukumbatana amuzwakule?
##Nkaambo inzila zyamuntu zili mumeso aa-Jehova, Ngonguwe uulingula migwagwa yakwe yoonse,
##Milandu yasizibi ilamuca; Ulajatwa mutukole twazibi zyakwe mwini: Ulafwa nkaambo kakubula lulayo; Ulanyonyooka mubufubafuba bwakwe bunji.
##Makani akucenjela zikoloto, butolo, azibi zimwi. Mwanaangu, na wapa mweenzinyoko citondezyo ca cikoloto,
##Na wasunsana mujanza amuzwakule, Na wacegwa kumajwi aako omwini, Akwaangwa kuzisyomezyo zyamilomo yako,
##Lino cita obo, mwanaangu, kuti ulivune, Nkaambo wawida mumaanza aamweenzinyoko.
##Koya, ukalibombye, ukalikombelezye kumweenzinyoko. Utazumizyi meso aako koona, Ankoye zyako zitavululati.
##Kolivuna mbuli insya kumuvwimi, Mbuli kayuni kumaanza aasikuteya,
##Koya kulumoma, O mutolo, Bona inzila zyalo, uliiye busongo, Talujisi mwami, Talujisi silutwe nanka mweendelezi,
##Nekubaboobo lulabamba zilyo zyalo ciindi cacilimo, Akucela bulilu bwalo kuciindi cakutebula.
