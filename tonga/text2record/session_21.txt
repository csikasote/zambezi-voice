##kuli kale mabibi, balo nkwide kujoka.
##Mbubona biyo naa kuli usambala cimwi cintu mbuli gombe,
##pombe, bamwi nobacizekazeka kuti inga ulaula;
##kalo kaya kabindide, kamangausi mbokailangila biyo akwibona kuti nimbotu, takazekizeki akuzekazeka mpawo nkuula;
##kiitola. Ncotuti nhanga itola ulaa lubito nkokuti cintu coonse citola uubinda.
##SIMULUULA DONDA ULUULA LYAAMUCISA
##Umwi muntu waludaala-daala wakacita kuti waaboola kuliswe cindi camasiku kuzvi kwiizya.
##Wakajana nceciindi ncotwamana kulalila. 
##Twaalikéde tulaizya abapati.
##Wakakala awalo mpotwakali kwiizya. 
##Takanaba kaindi bapati bakaleta musalo wabazvana masiku. 
##Kumane umwi wakati "'Sunu ncobeni nkokuti kwaluuzyana masiku,
##Aa babwa bali kukuwanzi masiku oonse ali kunze?”
##Ono aawa mudaala uya wakavuwa kuti,
##"Nkokuti taaluuzyana pe. Uuzvana takuugwi babwa pe.
##Uuzyana nayanda kuva kukuzyana kumwi kumunzi
##wabantu, ulabwezya alisima-sima alufuwa-fuwa Iwakoo
##ngelezya babwa kutegwa batamukuwi.
##mubwa, walo nkuwaala kasima nokali kafuwa, mpoonya
##mubwa ulaleka ulagama kulya ncaapegwa. 
##Uuzyana takuugwi babwa pe, cita katacenjede."
##Kumane taata wakavuwa kuti, Webo omuntu ndendinywe nomuzyanamasiku! 
##Ndinywe nomutuzyanina ani! Wakatuzyibila
##kuli tulengwa-lengwa toons ooto twabazyana masiku?
##Pe Pe, ndakopwa, tulengwa twabazyana toonse sup! 
##Pe ndendinywe; bakati simuluula donda uluula lyaamucisa."
##Walo mudaala uya wakagama kwide kuseka akwaamba
##kuti,"Pe, kaka mebo ndaamba biyo, nsezyani masiku pe.
##Ndakamvwa biyo bantu nkobaamba."
##Awa boonse bakagama kwiide kuseka.
##Sena wakamvwa kaambyo aka mbokabelesegwa? 
##Simuluula donda uluula Ivaamucisa nkokuti muntu uluula ncaakabona..
##BUZUBA BOMWE TABUBOZYI NZOVWU
##Bumwi buzuba Cilimungoma wakati kumwanaakwe,
##“Taata Cimwenyu, sunu toyi kucikolo mukeete rombe ku-Cijikilo, 
##langa mvula ilaatwaafwi tuya kubula ncotulimya nkaambo basune balibulilenye."
##Walo mwana wakavuwa kuti, "Eelyo taata njoke kucikolo nje kukweeta
##pombe kakuli nkobali bana bakonzya kuzileta. 
##Tu nja kujana beenzuma bandinda, alimwi bayi baya kundikalalila nkaambo nsindalomba!" 
##Nkabela usyi wakati, "Pepe taata, amufwambaane biyo. 
##Bana balike tabakazikonzyi kuzibinga rombe.
## Ndisunu lyalo, bwaca inga waakubajana kabayiya beenzinyoko. 
##Mufwambaane biyo taata, buzuba bomwe tabubozyi Uya kwi¡ya juunza taata langa ndapenga biya.
##Aaba bacenyoko bacili baniini, bacilelede; tabakonzyi kutanda nombe nyenzu."
##Elyo Cimwenyu nkokwiide kujoka kucikolo akuya kukuleta nombe kwaamwaambila usyi. 
##Wakabona sena mbokabelesegwa kaambyo aka?
##MUCENGE MOMBE MUCETE ATAKOONI
##Mutonga oonse, antela bunji bwabo cintu ncobayandisya kapati kuvuba ninombe. 
##Mwanaa Mutonga oonse nabeleka ulalayigwa kapati kuti, taata ncibi kwiide kusowa-sowa mali mukuula zinkwa.
##Mali ngovola inga kowatumya kumunzi katukuulila toombe. 
