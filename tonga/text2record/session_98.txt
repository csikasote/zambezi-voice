##Jakobo mbwaakasika kuli-Labani. Mbwaakakwata Leya a-Rakele																									
##Mpoonya awo Jakobo wakatola lweendo lwakwe, wasika kunyika yabana bakujwe.																									
##Lino naakali kulanga, wakabona cikala musokwe, nkabela kakuli matanga otatwe aambelele,																									
##zyakalilede kumbali aco, nkaambo kucikala eco nkobakali kunywisya imbelele.																									
##Ibbwe lyakujazya mulomo wacikala lyakali ipati. Matanga oonse naakabungene nkuko,																									
##bakali kukunkulisya ibbwe kuzwa kumulomo wacikala akunywisya imbelele. Bamane																									
##kuzinywisya, bakali kuboozya ibbwe kubusena bwalyo amulomo wacikala,																									
##Lino Jakobo wakababuzya kuti, Ino mwazwa kuli, bakwesu? Bakati, Twazwa ku-Harani. Wakababuzya kuti, Sa mulizi Labani mwana wa-­Nahori? Bakavuwa kuti, Tulimuzi.																									
##Wakati, Sa uli kabotu? Bakati, Uli kabotu, Bona! Ngooyo mwanaakwe musimbi Rakele uleza ambelele.																									
##Lino wakabaambila kuti, Langa! Izuba mpolicili; talina kubbila,																									
##Ciindi cakubunganya imbelele tacina kusika. Amunywisye imbelele, mwiinke, mukazicezye.																									
##Bakati, Tatukonzyi, mane matanga oonse ataangune kuyoboloka; lino balakunkulisya ibbwe																									
##kuzwa kumulomo wacikala, aboobo tulanywisya imbelele.																									
##Lino naakacili kwaambaula ambabo, wakasika Rakele, weza ambelele zyawisi, nkaambo nguwakali kuzyeembela.																									
##Mpoonya awo Jakobo, naakabona Rakele mwana musimbi wa-Labani mukulana wabanyina ambelele zya-Labani mukulana wabanyina,																									
##Jakobo wakaakukunkulisya ibbwe kuzwa kumulomo wacikala, wanywisya imbelele zya-Labani mukulana wabanyina.																									
##Elyo Jakobo wakamyonta Rakele, wakwiila ajwi lyakwe, walila. Nkabela Jakobo wakalwiida																									
##Rakele kuti, Ndime mujwa wauso, mwana wa-Rebeka. Amvwe obo, wakazuzaana kuyoolwiida wisi.																									
##Lino Labani, naakamvwa makani aa-Jakobo mwana wamucizi wakwe, wakazuzaana kuyooswanaana awe, wamukumbata,																									
##wamumyonta, wamuleta kuŋanda, Elyo Jakobo wakalwiida Labani makani aya oonse.																									
##Nkabela Labani wakamwaambila kuti, Ncobeni uli zifuwa zyangu anyama yangu.																									
##Lino wakakala kulinguwe mwezi woonse.																									
##Lino Labani wakaambila Jakobo kuti, Uli mukwesu, pele sa nkukwaamba kuti uleelede																									
##kundibelekela buyo cakutavola? Kondaambila mbunjeelede kukuvozya.																									
##Lino Labani kali abana basimbi bobile; izina lyamupati kali Leya, izina lyamwanike kali Rakele.																									
##Meso aa-Leya akalipuputide, pele Rakele kali aciwa cibotu, keebeka loko. Nkabela Jakobo wakali kuyandisya Rakele.																									
##Lino wakaamba kuti, Njookubelekela milimo myaka iili musanu aibili kuti nkapegwe Rakele mwanaako muniini.																									
##Mpawo Labani wakavuwa kuti, Na ndamupa nduwe, ncibotu kwiinda kumupa muntu umbi. Mbubo, kala ambebo.																									
##Aboobo Jakobo wakabelekela Rakele myaka iili musanu aibili, pele mumeso aakwe myaka																									
##eyi yakali mbuli mazuba mace buyo nkaambo kaluyando ndwaakamuyandisya.																									
##Lino Jakobo wakaambila Labani kuti, Mazuba aangu amana. Kondipa banangu, mulete muŋanda.																									
##Mpawo Labani wakabunganya bantu boonse bakooko, wacita ipobwe.																									
##Lino kuciindi cagoko wakatola mwanaakwe Leya, wamusisya kulinguwe, nkabela wakamunjizya muŋanda.																									
##(Nkabela Labani wakapa mwanaakwe Leya mulanda wakwe musimbi Zilipa kuti abe mulanda wakwe.)																									
##Lino nibwakaca, wakabona kuti ngu-Leya. Mpawo wakaambila Labani kuti, Ninzi eci ncowandicitila?																									
##Sa teensi Rakele ngundakabelekela kulinduwe? Ino wandeenenanzi? Labani wakati, Okuno kulindiswe tacicitwi obo.																									
##Mwanike teelede kukwatwa na mupati katana kukwatwa.																									
##Manisya imviki yamweenzinyina alakwe.																									
##Tuyookupa alakwe na wandimanina milimo myaka aimwi iili musanu aibili.																									
##Elyo Jakobo wakacita obo, Wakamanisya imviki yamweenzinyina, nkabela Labani																									
##wakamupa mwanaakwe Rakele kuti amukwate alakwe.																									
##(Nkabela Labani wakapa mwanaakwe Rakele mulanda wakwe musimbi Biliha kuti abe mulanda wakwe.)																									
##Lino Jakobo wakaleta Rakele alakwe muŋanda, nkabela wakali kuyandisya Rakele kwiinda																									
##Leya, Elyo wakacili kumubelekela milimo myaka aimwi iili musanu aibili.																									
##Bana ba-Jakobo mbubakazyalwa. Lino Jehova naakabona kuti Leya ulisulidwe,																									
##wakajula izyalilo lyakwe, pele Rakele kali musundi.																									
##Nkabela Leya wakaminta, wazyala mwana mulombe, wamuulika izina lya-Rubeni,																									
##nkaambo wakati, Jehova ulibwene mapenzi aangu; ncobeni mulumaangu ulandiyanda lino.																									
##Elyo wakaminta alimwi, wazyala mwana mulombe, wati, Jehova ulimvwide kuti ndisulidwe,																									
##aboobo wandipa mwana oyu alakwe, Wakamuulika izina lyaSimeoni.																									
