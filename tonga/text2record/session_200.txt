##Nkaambo uululeme, nekuba kuti ulawa ziindi zili musanu azibili, ulabuka; Pele basizibi balawisigwa mukati kamapenzi.
##Utasekeleli na sinkondonyoko wawa; Moyo wako utakondwi na walebwa; Ambweni Jehova abona cilabija mumeso aakwe,
##Aboobo ulakupilusizya bukali bwakwe, Utalipenzyi nkaambo kabasikucita bubi; Utafwidi ba sizibi ibbivwe;
##Nkaambo mu bi tajisi coolwe kumamanino; Ilampi lyabasizibi liyoozima.
##Mwanaangu, yoowa Jehova amwami; Utabakalazyi boonse, Nkaambo mapenzi aloongomoka kubuka kulimbabo,
##Lino ngwani uuzi lunyonyooko ndubakonzya kuleta? Atusimpi tumwi twabasongo ntootu,
##Tacili cibotu kusalaula mukubeteka makani. Uuambila basizibi kuti, Muliluleme,
##Ulatukilwa kubantu akusesemya kuzisi zyoonse; Pele basikutapatila basizibi balabotelwa,
##Balajana coolwe cibotu, Uuvuwa majwi aaluleme. Ngusikumyonta milomo.
##Bamba milimo yako anze; Bamba zintu zyoonse mumyuunda; Wamana obo, yaka iŋanda yako.
##Utalerigeleli mweenzinyoko atakwe kaambo; Uteeni kumilomo yako;
##Utaambi kuti, Njoomucitila mbubonya mbwaakandicitila, Njoomubweedezezya bulumbu bweelede milimo yakwe,
##Ndakainda kumuunda wamutolo, Akumasaansa aamuntu uutakwe boongo;
##Ndajana kuti koonse koonse wakamena mamvwa, Nyika yoonse yavumbwa lweemya,
##Abwalo bulambo bwamabwe bwakamwaika. Lino ne ndakabona, ndakabika moyo wangu kumakani;
##Ndakalanga, ndatambula lwiiyo, Ulati, Ndicoona buniini! Ndicili aŋonzi buniini!
##Ndikumbate buniini, ndyokezye! Ma! Bucete bulakusikila mbuli sikubba! Kubula kulakujata mbuli silumamba!
##Tusimpi twa-Solomoni ntubakalembulula bantu ba-Hezekiya.
##Ntootu tusimpi atumwi twa-Solomoni ntubakalembulula bantu baHezekiya mwami wa-Juda.
##Kusisa makani nkokulemeka Leza, Pele kuyubununa makani nkokulemeka bantu, Kujulu nkulamfu, ayalo nyika yalampa ansi;
##Mbubonya obo myoyo yabami tiiyubunuki. Na wagwisya mankwisila munsiliva, Mulazwa cibelesyo camufuzi;
##Na wagwisya basizibi kumeso aamwami, Cuuno cakwe cilaimikwa nji mubululami,
##Utalilemeki kubusyu bwamwami, Nekuba kwiima mubusena bwabalemu, Nkaambo ncibotu kwaambilwa kuti, Swena okuno,
##Kwiinda kufwinsigwa kumeso aamweendelezi. Ncaabwene meso aako, Utafwambaani kucileta kunkuta;
##Nkaambo ulacitanzi kumamanino, Na mweenzinyoko wakuusya bweeme?
##Buzyanya makani amweenzinyoko mwini; Utayubununi makani aasisidwe aamuntu umbi;
##Ambweni uukuswiilila ulakuusya insoni, Nkabela bweeme bwako tabukooyoomana.
##Mbuli micelo yangolida mucisuwo cansiliva, Mbwaabede majwi aambwa kuciindi ceelede.
##Mbuli bunono bwangolida nanka cilisakatizyo cangolida loko, Mbwabede sikutapatila musongo kukutwi kuswiilila,
##Mbuli caanda citontola kuciindi cakutebula, Mbwabede mutumwa uusyomeka kulibaabo bamutuma;
##Ulabusya myoyo yabami bakwe. Mbuli mayoba amuuwo uutakwe imvula,
##Mbwabede muntu uulisumpwida cipo cakweena. Kukazika moyo nkoongelezya mweendelezi;
##Lulimi Iutete lulabombya zifuwa. Na wajana buci, kolya mbokweelede;
##Atene ulakutisya, ulaluka. Maulu aako ateendi lyoonse kuŋanda yamweezinyoko,
##Kuti atakucimwi akukusula, Mbuli inkoli na ipanga na muvwi uubosya,
##Mbwabede muntu uulengelela mweenzinyina kaambo cakubeja. Kusyoma muntu silweeno kuciindi camapenzi,
##Kuli mbuli lino ibbi nanka mweendo uutezemuka. Mbuli muntu uusamununa cikobela mubuzuba bwampeyo,
##Na mbuli ndulwe acilonda, Mbwabede uuimbila moyo uusa.
##Anooli sinkondonyoko wafwa inzala, umusanine; Afwa nyota, umunywisye;
##Nkaambo kukucita obo ulalundika makala aamulilo amutwe wakwe, Nkabela Jehova uyookulumbula.
##Muuwo wakunyika ulaleta imvula; Lulimi luvwiya lulaleta busyu bukali.
##Kukala acooko calululi lwaŋanda nkubotu Kwiinda kukala amwanakazi silwaambwe muŋanda impati,
##Mbuli maanzi aatontola kumuntu uukateede, Mbwaabede makani mabotu aazwa kucisi cakule.
##Mbuli kalonga kasofwaazigwa na kasensa kali antimba, Mbwabede muntu uululeme uuzumizya basizibi.
##Tacili cibotu kulya buci bunji; Utalemezyi bantu loko. Mbuli munzi uumwayidwe uubula bulambo,
##Mbwabede muntu uuteendelezyi moyo wakwe. Mbuli caanda kuciindi cacilimo nanka imvula kuciindi cakutebula,
##Bulemu tabweelede mufubafuba. Mbuli kayuni kapembelela, na mbuli sikamembya mukuuluka kwakwe,
##Mbulubede lutuko lwabuyo; talusiki pe, Ciswepu cileelede ibbiza, lubulo luleelede mukanwa lyambongolo,
##Amusako uleelede musana wamufubafuba. Utavuwi mufubafuba mbuli bufubafuba bwakwe,
##Kuti uteelani awe ayebo. 5Vuwa mufubafuba mbuli bufubafuba bwakwe, Kuti atasongwaali mumeso aakwe mwini.
