##Ndaamba kufwa. Obu bupati bulandigwasyanzi? Elyo Jakobo wakati, Taanguna kukonka.																									
##Wakakonka, wauzizya Jakobo bupati bwakwe. Mpawo Jakobo wakapa Esau insima amusinza wanyangu.																									
##Lino wakalya, wanywa, wanyampuka, waya. Mbuboobo Esau mbwaakasampaula bupati bwakwe.																									
##Izaka mbwaakakala-kala ku-Gerari																									
##Lino kwakaba inzala munyika; (nkukuti inzala imbi, iteensi intaanzi yamumazuba aa-Abrahamu), nkabela Izaka wakainka kuli-Abimeleki mwami waba-Filisti ku-Gerari.																									
##Lino Jehova wakamubonekela, wati, Utainki ku-Egepita pe, kala munyika njindakwaambila.																									
##Kala-kala munyika ino, nkabela njooba ayebo, njookupa coolwe, nkaambo webo alunyungu																									
##lwako njoomupa zisi ezi zyoonse, aboobo njoozuzikizya cikonke ncindakakonka																									
##kuli-Abrahamu uso. Njoovuzya lunyungu lwako mbuli inyenyeezi zyakujulu, alimwi njoopa																									
##lunyungu lwako nyika ezi zyoonse, elyo mulunyungu lwako zisi zyoonse moziyoojana coolwe,																									
##nkaambo kakuti Abrahamu wakaswiilila ijwi lyangu akubamba imbeta zyangu, milazyo yangu, indayo zyangu amulao wangu.																									
##Lino Izaka wakakala ku-Gerari. Nkabela bantu bakooko, nibakamubuzya makani																									
##aamukaakwe, wakati, Ngumucizi wangu. Wakayoowa kwaamba kuti, Ngumukazi wangu,																									
##nkaambo wakati, Ambweni bantu bakookuno balandijaya nkaambo ka-Rebeka,																									
##nkaambo kali aciwa cibotu. Lino nicakaba ciindi cilamfu, Abimeleki mwami waba-Filisti																									
##wakasondela mumpulungwizyo, nkabela wakabona Izaka ulasobana a-Rebeka mukaakwe. Mpoonya awo Abimeleki wakaita lzaka, waamba kuti, Ve! Ngumukazi wako. Waambilanzi kuti, Ngumucizi wangu? Izaka wakamuvwiila kuti,																									
##Ndakaamba kuti, Ambweni ndafwa nkaambo kakwe. Lino Abimeleki wakaamba kuti, Ma! Ncinzi ncowakatucitila? Ambweni umwi wabantu bangu kaba lala amukaako,																									
##aboobo wali kunootuletela mulandu. Mpawo Abimeleki wakalailila bantu boonse kuti,																									
##Kufumbwa muntu uuguma mwaalumi oyo amwanakazi wakwe, ncobeni ulafwa.																									
##Lino Izaka wakalima munyika eyo nkabela mumwaka oyo nguwonya wakatebula camwanda,																									
##Jehova wakamupa coolwe, aboobo muntu wakaba mupati, Wakali kuya bukomena lyoonse,																									
##mane lumwi wakaba mulemu loko.																									
##Kajisi imbono zinji, imbelele a≈ãombe, abasimilimo banji, aboobo ba-Filisti bakamufwida ibbivwe.																									
##(Lino zikala zyoonse balanda bawisi nzibakasya mumazuba aa-Abrahamu wisi, ba-Filisti bakazisinka akuzivwikila.)																									
##Nkabela Abimeleki wakaambila Izaka kuti, Atupambu-kane ayebo, nkaambo uli singuzu loko kwiinda ndiswe.																									
##Mpawo Izaka wakalonga kuzwa nkuko, waakuyaka zilao mukuti lya-Gerari akukala poonya awo,																									
##Nkabela Izaka wakafumbulula zikala zyamaanzi nzibakataangwine kusya mumazuba aa-Abrahamu wisi,																									
##nkaambo ba-Filisri bakalizisinkide musule lyalufu lwa-Abrahamu. Nkabela wakazipa mazina ayo ngaonya ngaakazipede wisi.																									
##Pele balanda ba-Izaka, niba-kafumba mudonga akujana kasensa kamaanzi aacomoka,																									
##basikweembela baku-Gerari bakakazyanya abasikweembela ba-Izaka, bati, Maanzi ngeesu.																									
##Lino cikala eco wakacuulika izina lya-Eseki (Inkondo), nkaambo bakali kukazyanya awe.																									
##Elyo bakasya cikala acimwi. Acalo bakali kucilwanina, nkabela wakacuulika izina lya-Sitina.																									
##Kuzwa oko wakalonga, waakusya cikala acimwi, Lino eco, teebakali kucilwanina pe,																									
##Nkaambo kako wakacuulika izina lya-Rehoboti, nkaambo wakati, Lino Jehova watupa busena kuti tuvule munyika.																									
##Kuzwa oko wakainka ku-Beereseba. Lino Jehova wakamubonekela masiku ayo ngaonya,																									
##wati, Ndime Leza wa-Abrahamu uso. Utayoowi, nkaambo ndi ayebo. Njookupa coolwe																									
##akuvuzya lunyungu lwako nkaambo kamulanda wangu Abrahamu. Elyo wakayaka																									
##cipaililo nkukonya oko, wakomba izina lya-Jehova, wayaka cilao cakwe nkukonya. Akwalo balanda ba-Izaka bakasya cikala.																									
##Izaka mbwaakatangana cizuminano a-Abimelehi																									
##Mpoonya awo kwakamuswaya Abimeleki kuzwa ku-Gerari; wakeza a-Ahuzati weenzinyina a-Fikolo silutwe wampi yakwe.																									
##Lino Izaka wakababuzya kuti, Ino nkaambonzi mweza kulindime? Sa tamundisulide akunditanda kuzwa kulindinywe?																									
##Bakavuwa kuti, Ncobeni twabonesya kuti Jehova uli ayebo, Lino twaamba kuti, Kube																									
##kukonka akati kesu, swebo ayebo, Atutangane ayebo cizuminano. Kosyomezya kuti																									
##tokooyootucitila bubi, mbubonya mbuli iswe mbututana kukubisizya, nkaambo twakucitila																									
##bubotu bulike, alimwi twakaanzaana ayebo caluumuno. Sunu wajana coolwe kuli-Jehova.																									
##Mpawo wakabacitila ipobwe. Bakaiya, banywa. Nibwakaca, bakafuma, bakonkezyanya.																									
##Bamane kucita obo, bakalayana a-Izaka, bainka kulimbabo caluumuno.																									
##Lino mubuzuba obo mbubonya balanda ba-Izaka bakeza kulinguwe kuzoomulwiida makani aacikala ncibakaside.																									
##Bakati, Twajana maanzi. Lino wakacuulika izina lya-Siba.																									
##Nciceeco izina lyamunzi ncuuambilwa kuti ngu-Beereseba, mbucaambwa asunu.																									
