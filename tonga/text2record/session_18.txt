##Aboobo kunyina bakabuka bakabuka kupenga alimwi kusikila limwi yakabatola nzala.
##Wamubona  Wakamvwa kaano aka? 
##Wamubona muntu uya mbwaakacita? 
##Ncotuti vuna silumamba sinzala utunda cibi
##nkaambo nzala ilubwa biyo kaindi kaniini. 
##Alimwi kaambyo aka katwiisya kuti simumvwa twabakaintu
##wakafwa Iyoolokwa.
## NYEELE MPYA IBAMBULA MULOMO
##Ndasyoma waakabala kale kaya kabbuku kategwa
##"Naakoyo". Kuti koli waakabala kale wakamvwa
##mucembele Naakoyo mbwakanana zizyano
##Zyansiku Ulatwaambila kuti budima cakali cizyano cakali kuzyanwa a-Batonga kaindi. 
##Pesi sunu tujana kuti budima bwakafwa
##mbubwenya bwakafwa cinande inaawa biyo.
##Antela webo tonabubona budima mpobuzyaninwa.
##Ambeyo cindi nindaakomena ndakabujanikizya kabucizyanwa budima, 
##mumasi aa-Butonga amwi kuleka cizyanwa kubuwe kulike.
##Nobauma budima, bamwi basiba nyeele. 
##Kunyina cizyano cikondelezya mbuli budima. 
##Lyoonse basinyeele kubanonezya zeziya nyeele zilila kapati zicili zipya.
##Nyeele zipya tazikatazyi kulizya pe, unakwide kusiba limwi mulomo waakucisa nkaambo nkwiinonezya. 
##Ncotwaamba kuti nyeele mpya ibambula mulomo.
##Ono sunu nomvwa bapati kabati nycele mpya ibambula
##mulomo tabaambi nyeele ini pe. 
##Baamba cintu cipya cibotu.
##Basebenzya kapati kubakaintu.
##Kuti muntu waalika, ciindi naalika-alika una kuyandisya yuuya
##mukaintu mupya kwinda namalelo. 
##Aboobo bantu  baamba kuti icili myeele mpya kumukaintu muniini.
##Kaba kaintu cilabunda akwalo. Bamwi baleka bakaintu
##babo banamalelo akaambo kamukaintu mupya.
## Mukaintu naakwatwa-kwatwa ulayandwa kapati kumulumi
##nkaambo icili nyeele mpya. 
##Mbombuboobo mbokabelesegwa kaambyo aka.
##YABOTA MINIMBA YAKAYA KULI LUKUMBA
##Nitwakali kunywa bukoko amwi amunzi kwakainda
##umwi muntu amukaintu wakwe bakali mulweendo. 
##Ono mbwaakabukila umwi muntu munkamu yesu ategwa,
##"Ha! yabota minimba yakaya kuli lukumba, niyakaya kuli
##dime ndesyaanasulweniyakeelela."
##Mbwaakaambila boobo, yoonse nkamu yakagama kuseka-seka kumwi
##balanga-langa yuuya muntu amukaintu wakwe. 
##Ino oyu muntu wakali kwaambanzi?
##Ooyo muntu wakaamba kuti yabota minimba yakaya
##kuli lukumba, wakali kulombozya mukaintu wamuntooyo
##ngwaakabona, ono ncobakali kuseka boonse.
##Masende lezya biyo naamba boobo ani walo waali kwaamba cimbi.
##Balavula kukabelesya nobalombozya zimwi zintu zyabeenzintu.
##Alo kuti uumukwete kali wakantya, inga mukaintu wacimvwa kulombozegwa.
##Ono buya kalo kaambyo aka mbokapandulula nkuti
