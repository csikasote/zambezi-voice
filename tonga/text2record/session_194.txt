##Uuenda cakululama ulayoowa Jehova, Pele uupilinganya inzila zyakwe ulamusampaula.
##Kwaamba kwamufubafuba musako wakumuumva kumusana, Pele milomo yabasongo ilabavuna.
##Kutakwe basune, takukwe maila, Pele zilyo zinji zilalimwa kunguzu zyaŋombe.
##Kamboni uusyomeka tabeji, Pele kamboni mubeji ulayooya lweeno.
##Sikasampusampu ulayandaula busongo, pele tabujani, Pele luzibo ndutete kumuntu uucenjede.
##Cija muntu mufubafuba, Nkaambo kulinguwe takujanwa majwi aaluzibo,
##Busongo bwamuntu uucenjede mbwakumvwisya inzila yakwe, Pele kupilingana kwabafubafuba kuleena.
##Leza ulasampaula basizibi, Pele baluleme balamukondezya. Moyo ulizi macise aawo;
##Amukusekelela taakwe muntu umbi uumvwana awo, Iŋanda yabasizibi ilanyonyoonwa,
##Pele cilao cabaluleme cilajana coolwe, Inzila nkwiili iiluleme mumeso aamuntu,
##Pele kumamanino ilatola kulufu, Nemuba mukuseka moyo ulausa, Amamanino aakukondwa nkupenga,
##Uupilingene ulalya micelo yanzila zyakwe; Amuntu mubotu ulakuta kumilimo yakwe,
##Uuongelezeka ulazuminina makani oonse, Pele muntu uucenjede ulayeeya kabotu kweenda kwakwe,
##Musongo ulayoowa, ulacija bubi, Pele mufubafuba ulalisumpula, ulaliiba,
##Uufwamba kukalala ulacita bufubafuba; Muntu musongo ulakazika moyo wakwe.
##Baongelezeka balavuba bufubafuba, Pele bacenjede balasamikwa munsini waluzibo.
##Bantu babi balakotama kunembo lyababotu, Abasizibi kumilyango yabaluleme.
##Mutengwana ulisulidwe akubeenzinyina, Pele muvubi ulijisi bazwalani banji,
##Uusampaula mweenzinyina ngusizibi, Pele uli acoolwe uufwida bacete luzyalo.
##Bayeeya makani mabi, sa tabaleyi? Bayeeya bubotu balajana luzyalo alusyomo.
##Mumilimo yoonse mulajanwa impindu, Pele kwaamba buyo kulaleta bucete.
##Munsini wabasongo mbusongo bwabo; Ingala yabafubafuba mbufubafuba bwabo.
##Kamboni uusyomeka ulavuna buumi, Pele oyo uuamba zyakubeja ngusikwaaba,
##Mukuyoowa Jehova muntu ulajana inguzu zisyomeka, Abana bakwe balijisi ciyubilo.
##Kuyoowa Jehova nkasensa kabuumi, Kuti muntu acije tukole twalufu.
##Mubantu banji mwami mwaajana bulemu, Pele na tajisi bantu banji, silutwe ulanyonyooka.
##Uumuka kukalala ulicenjede loko, Pele oyo uufwamba kunyema ulasumpula bufubafuba,
##Moyo uukede ulaponya mubili, Pele ibbivwe lilabozeka zifuwa. Uupenzya mutengwana ulasampaula Mulengi wakwe,
##Uufwida mucete luzyalo ulamulemeka. Sizibi ulanyonyooka mukubisya kwakwe,
##Pele mululami ulajana ciyubilo mukululama kwakwe. Busongo bulikede mumoyo wamuntu uucenjede,
##Pele tabuzibiki akati kabafubafuba. Bululami bulasumpula cisi, Pele zibi zilaletela bantu lusampuko.
##Mulanda uucenjede ulabotezya mwami, Pele bukali bwakwe bulasikila uucita zyuusya insoni.
##Kuvuwa kabotu kulalesya bukali,Pele majwi mabi alabusya inkondo,
##Lulimi lwamusongo lulaamba luzibo, Pele milomo yabafubafuba ilatuntumuna zipilingene.
##Meso aa-Jehova ali koonse koonse, Alalanga basizibi ababotu boonse.
##Lulimi Iutontola musamu wabuumi, Pele lupilingene lulanyonyoona moyo,
##Mufubafuba ulasampaula lulayo lwawisi, Pele uuswiilila kutapatilwa musongo,
##Muŋanda yamuntu uululeme muli imbono zinji, Pele impindu yabasizibi ilaleta mafwabi buyo,
##Milomo yabasongo ilamwayaula luzibo, Pele myoyo yabafubafuba tiiluleme,
##Cipaizyo cabasizibi cilasesemya Jehova, Pele cikombyo camululami ncecimukonda.
##Inzila yasizibi ilasesemya Jehova, Pele uutobela bululami ulamuyandisya.
##Uuleya munzila ulajana kukomwa kubi, Ayooyo uusula kutapatilwa ulafwa.
##Kwacimvumwe alufu, zyoonse zili kumeso aa-Jehova; Sa taindi kubona myoyo yabana ba-Adamu?
##Sikasampusampu tayandi kutapatilwa, Tazumini kuya kubasongo.
##Moyo uukondwa ulaangununa busyu, Pele mubuusu bwamoyo muntu ulafwidwa muuya.
##Moyo wamuntu uucenjede ulayandaula luzibo, Pele makani aapilingene ncecilyo cabafubafuba.
##Mazuba oonse aamuntu uupengede alakataazya, Pele uukondwa mumoyo uli apobwe lyoonse,
##Zintu zice buyo antoomwe akuyoowa Jehova Nzibotu kwiinda imbono zinji zili ankondo.
##Bulilu bwazisyu buli antoomwe aluyando Mbubotu kwiinda musune uuyokedwe alusulo.
##Muntu mukali ulabusya inkondo, Pele uumuka kukalala ulatontozya kukazyanya.
