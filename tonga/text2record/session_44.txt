##'Taku zyakusobana mbuli waawa, wakavwiila Caalama akutondezya kuti tasobani ncobeni.
##"'Ncibi kundilanga mbuli kuti nanda kuliwaala aajeleele. Inga walinyandya-nyandya
##buti kakuli nduwe wakatalika zyoonse ezyi?'
##Haatimba aawo mbwaakali kukkala, wii! kwakaindi kalamfwu, 
##Wakamanizya tukoko twaaceede amane alimwi wakabweza bumbi, 
##wavwipa, amane wabikka akatebule. Wakagusya katambala akulisinda nkasaalo, amane walikokola. 
##Wakalanga Caalama amane wakati, "Mebo ndaali kusobana biya. Ndakali kuyanda biyo 
##kuti undisiye moyo kautacisi. Ndakali kusobana biyo.
##"Mebo kayi kusobana kwako ndaakutola kuti nkwancobeni nkaambo ndizyi kuti toli wabamwi babeja. 
##Wakandilesya kuyandaula bambi basilisi bakali kunga balandigwasya. 
##Ino kayi ciindi cakainda cakulilemununa mukuli ooyu.'
##Wakatondeka da lyakwe. Yakaloka misozyi, amane ajwi lidedema wakati, 
##'Zyoonse ezi zili mumaanza aako Haatimba. Waandicenga akuyungizya bupenzi bwangu. 
##Kufwumbwa citikacitike kuli ndime ndazwa waano nduwe oocibwene. 
##Ndiya kubona masimpe kuti boonse bantu bazyiba kuti nduwe waapa 
##kuti ndilicite mbweya kuba fwumbwa ndazwa waano.  
##Wakabweza jansi lyakwe lyacikaintu ndyaakaletelede akutalika kweenda kuya anze.
##Haatimba wakanyamuka mbuli kuti walumwa simunyewu kumutobela anze. 
##Naakamweenzya wakamujata akuboko akuti, "'Kolindila kwakaindi kasyoonto. 
##Tabuli mbobacita obo. Wakamujata agwezyo, bakajokela mung'anda.
##Wakabweza bumbi bukoko atusimbi waamubwezela butakoli kapati. 
##Wakavwipa bukoko bwakwe amane wakati, Ono koteelela. Antela kumatalikilo ndime ndakafwubaala,
##pesi taku ncecitiikugwasye kundikongezya buumi bwako. Uyeeya kuti inga cakugwasya nzi kulijaya? 
##Kufwumbwa wasiya kankalata kapandulula zyaacitika muopesi lyangu,
##zyoonse akwaamba kuti wali kuyanda biyo kumwaya-mwaya zina lyangu. 
##Tojisi kamboni unga wakwiiminina kuti ndaka kwaambila kuti njakukukwata. 
##Nguni kamboni wako tumvwe?' Wakaleka kulila Caalama, wakalanga Haatimba, 
##akuti, "Kamboni nkwali waatumvwa nitwaali kukanana.
##Kwaamba awa inga cakwaalila akukazya.
##'Aa nguni ooyo uulibikka kuti ngukamboni wako? wakabuzya Haatimba ajwi lizyangama. 
##Inkasaalo yakamweenda mbuli kuti ulabunga.
##Caalama wakaseka-seka amane wakati, 'Ono nadakubona
##kuti kayabukunjila kaambo, Taku umbi kamboni wangu
##kunze iyamusimbi uulya uukubelekela: Ncotazyi biyo nkuti uulya musimbi mweenima, 
##aboobo inga wacita coonse ncakonzya kuti andiiminine. 
##Kayi zyoonse nzyookali kwaamba kuli dime taku ncaatakamvwa. 
##Aawo Haatimba yakamuloka nkute. Maano akamumana, Cakucita Cakamubulila. 
##Wakalanga bukoko bwakwe, cakaba cikoko-koko biya. Wakayeeya  kuti eezi zyakli zyakulicita. 
##Caalama wakabba kumulanga.  Wakabona kuti Haatimba wakali sakene mukuyeeya. 
##Wakabweza tubwantu takwe akunywa kamweta-mweta. . Nikwakainda ciindi Haatimba wakati, 
##'Eena uyanda kundisinikizya kuti ndikukwate? Tee ncoyanda kayi?'
##â€˜mebo tandikusinikizyi kuti ucite ncotayandi. Ndisola biyo kukutondezya kuti nsesobani biya. 
##Ciindi cakusobana caainda,' wakaamba Caalama.
##Haatimba eeci cakamucima kapati. Wakaamba ajwi lyabunyeme alimwi litondezya kutakomba,
##"Ndiyanda kucibikka aatuba ono kuli nduwe kuti tokonzyi kundisinikizya kukukwata, 
##alimwi taku uukonzya kundisinikizya kukukwata. Aboobo ulakonzya kuzumanana ancoyanda kucita. 
##Ooyo mweeninyoko inga waakupa bukamboni mbwayanda; mebo taku ano citindiziye.
##Umusinikizya kuti alisine, tee Haatimba, wabaanzi ncolaa moyo wabunyama?' 
##Eelyo ijwi tilyakali lyeenzu. Haatimba wakacenguluka kabotu-kabotu, wakajana Kalinda, 
##Musimbi waali kumubelekela uliimvwi kusule lyakwe. Wakasamide cisani cibotu cimweka-mweka.
