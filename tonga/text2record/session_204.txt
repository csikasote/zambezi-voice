##Imbono ziyandika zilakala muŋanda yamusongo, Pele muntu mufubafuba ulazimwayaula.
##Uutobela bululami aluzyalo Ulajana buumi abulemu. Musongo ulalwisya munzi wabasintaze,
##Ulawisya buyumu bwaŋanda njebakali kusyoma. Uubamba kabotu mulomo wakwe alulimi lwakwe Ulalivuna kumapenzi.
##Sikulisumpula uulikankaizya, izina lyakwe ngusikasampusampu; Ulacita cabukali acakulisumpula.
##Cisusi camutolo cilamujaya, Nkaambo maanza aakwe alakaka kubeleka,
##Ciindi coonse sizibi uleemuzya, Pele mululami ula pa, takasyi pe.
##Cipaizyo casizibi cilasesemya, Kwaambisya na wacileta amoyo wabubi.
##Kamboni sikubeja ulanyonyooka, Pele majwi aamuntu uuswiilila alakalilila,
##Muntu sizibi ulayumya busyu bwakwe, Pele uululeme ulayeeya kabotu inzila zyakwe.
##Taakwe busongo, taakwe luzibo, Taakwe lulayo lukonzya kubisizya Jehova.
##Ibbiza lilabambilwa buzuba bwa nkondo, Pele Jehova nguupa lufutuko.
##Izina bbotu lilayandika kwiinda buvubi bunji, Aluzyalo ndubotu kwiinda insiliva angolida.
##Batengwana abavubi balaswanaana; Jehova ngumulengi wabo boonse.
##Muntu uucenjede, abona mapenzi, ulayuba, Pele bataiyide balaindilila aboobo balapenga.
##Kulibombya akuyoowa Jehova Kulaleta buvubi abulemu abuumi.
##Mamvwa atukole, zyoonse mozili munzila yabapilingene, Pele uulibamba kabotu uli kule kulinzizyo.
##Iyisya mwana aende munzila iielede, Lino akomena takooyooleya mulinjiyo.
##Muvubi uleendelezya mutengwana; Sizikoloto ngumuzike wasikukolotya.
##Uubyala zitaluleme ulatebula mapenzi; Musako wabukali bwakwe ulamaninina.
##Syacaaba ulajana coolwe, Nkaambo ulaabana zilyo zyakwe abatengwana.
##Tanda sikasampusampu, lino inkondo ilamana; Kukazyanya akulwana zyoonse zilaleka.
##Uuyandisya kusalala kwamoyo, alimwi uli amwaambo waluzyalo, Mwami ulaba muzwalani wakwe,
##Meso aa-Jehova alalanga luzibo, Pele ulanyonyoona majwi aabasilweeno,
##Mutolo ulaamba kuti, Kuli mulavu anze! Njoojayilwa mumigwagwa. Mulomo wamwanakazi mweenzu ncilindi cilamfu;
##Uukalalilwa Jehova ulawida mulincico. Bufubafuba bulaangidwe mumoyo wamwana, Pele musako wakukomya ulabutanda,
##Uupenzya bacete kuti alivuzizye imbono, Ayooyo uupa bavubi, ulasikilwa kubula buyo.
##Tusimpi atumwi twamisyobo misyobo. Cenjeka kutwi kwako, ukaswiilile majwi aabasongo;
##Bika moyo wako kuluzibo lwangu; Nkaambo cilabota na wabamba makani mukati kako,
##Alimwi oonse alibambidwe kumilomo yako. Kuti usyome Jehova, Ncencico ncindakuzibisya makani aya ayebo sunu.
##Sa nsina kukulembela makani aali makumi otatwe, Makani aalulayo aluzibo, Kuti nkuzibye ciluleme acalusinizyo,
##Uvuwe majwi aalusinizyo kulibaabo bakutuma. Utabbidi mucete, nkaambo mutengwana, Nekuba kuuma bapengede mumulyango,
##Nkaambo Jehova uyoobeteka makani nabo. Akunyanzya basikubanyanzya buumi. Utatangi buzwalani amuntu mukati,
##Nekuba kweenda amuntu silunyemo, Kuti utaiyi inzila zyakwe, Akulyaanga mukakole.
##Utabi umwi wabaabo bapa zitondezyo, Basyomezya kuliyila basizikoloto. Na wabula cakuliya,
##Sa ncibotu kunyanzigwa bulo bwako? Utasunzululi munyinza wakale Ngobakabika bamauso,
##Sa ulibwene muntu uusungwaala mumilimo yakwe? Oyo muntu ulaima kunembo lyabami, Takooyooima kunembo lyabantu buyo pe.
##Na wakala kukulya amweendelezi, Yeeya kabotu cilyo ncowabikilwa; Lino utaingani, Na uli sindya;
##Utasukami zilyo zyakwe zilweela, Nkaambo nzilyo zyalweeno. Utalikataazyi kuti ube muvubi;
##Leka mubusongo bwako, Imbono zyabonwa buyo, zilamana ndilyonya, Zilalicitila mababa,
##Zilauluka mbuli sikwaze uuya kujulu, Utalyi zilyo zyasyacivulamwangu; Utasukami zilyo zyakwe zilweela;
##Nkaambo ulayeeya-yeeya mumoyo wakwe, Ulaamba kuti, Kolya akunywa, Nekubaboobo moyo wakwe tuuli ayebo.
##Minsuma njowalya ulailuka, Alimwi ulasowa buyo majwi aako mabotu, Utaambi mumatwi aamufubafuba,
##Nkaambo ulasampaula busongo bwamajwi aako, Utasunzululi munyinza wakale, Nekuba kunjila mumyuunda yabamucaala,
##Nkaambo Munununi wabo ngusinguzu, Ulabeteka makani aabo kulinduwe, Bika moyo wako kululayo,
##Akucenjeka kutwi kwako kumajwi aaluzibo, Utakaki kukoma mwana; Na wamuuma amusako, takoofwa pe;
##Na wamuuma amusako, Ulavuna buumi bwakwe kulufu. Mwanaangu, na moyo wako uli abusongo,
##Moyo wangu ambebo ulakondwa. Njookondwa mukati kansa zyangu, Na milomo yako ilaamba ziluleme.
##Moyo wako utafwidi basizibi ibbivwe, Pele kaka tila kukuyoowa Jehova buzuba boonse,
##Nkaambo mamanino ayooboneka, Nkabela bulangizi bwako tabukooyooloba,
##Swiilila, mwanaangu, ujate busongo; Enzya moyo wako munzila, Utakali akati kabacakolwa,
