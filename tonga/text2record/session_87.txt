##mumeso aako, utaindilili kuzwa kumulanda wako. Kuletwe twaanzi, mukasambe kuma ulu																									
##akulyokezya munsi lyamusamu, lino ndete tusima, kuti mukatalusye myoyo yanu,																									
##Mwamana buyo, mulaindilila, nkaambo mwainda kulindime ndemulanda wanu, Lino																									
##bakavuwa kuti, Mbubo, kocita mbubonya mboamba. Mpawo Abrahamu wakafwambaana																									
##kunjila mucilao mwakabede Sara, wati, Fwambaana, ubambe insangwa zyotatwe zyabusu																									
##bunante, ubukande, ujike zibunge. Alimwi Abrahamu wakazuzaanina kucimpati, wabweza																									
##cinyonkonyonko camoombe mubotu, wapa mulombe, nkabela wakafwambaana kucibamba.																									
##Elyo wakabweza mabisi amalili acinyonkonyonko camoombe ncaakabambide, wazibika																									
##kunembo lyabo, alimwi kaimvwi kumbali lyabo kunsi lyamusamu nibakali kulya.																									
##Lino bakamubuzya kuti, Uli kuli Sara mwanakazi wako? Wakavuwa kuti, Mwali mucilao.																									
##Wakaamba kuti, Ncobeni njooboola alimwi kulinduwe mbuli lino mwakali, lino Sara																									
##mukaako uyooba amwana. Nkabela Sara wakamvwa majwi aya kumulyango wacilao kusule																									
##lyakwe. Lino Abrahamu­ a-Sara boonse bakalicembeede loko loko, alimwi Sara kalekede																									
##kuba mbuli banakazi. Aboobo Sara wakaseka mumoyo wakwe, wati, Ma! Mebo ndazakala,																									
##alakwe mulumaangu wacembaala! Sa ndakonzya kuba acoolwe cili boobu? Mpawo Jehova																									
##wakaambila Abrahamu kuti, Ino nkaambonzi Sara waseka cakwaamba kuti, Sa ncobeni																									
##ndakonzya kuzyala mwana, mebo ndemucembele? Sa kuli cintu niciba comwe ciyumu																									
##kuliJehova? Kuciindi ceelede njooboola alimwi kulinduwe, mbuli lino mwakali, lino Sara																									
##uyooba amwana. Mpawo Sara wakatama, wati, Nee! Teenda-seka pe. Nkaambo																									
##wakayoowa. Nkabela wakaamba kuti, Pe, ncobeni waseka.																									
##Abrahamu mbwaakakombela Sodoma																									
##Lino abo bantu bakanyampuka akutozya munzila yakuya ku-Sodoma. Alakwe Abrahamu																									
##wakabasindikila. Elyo Jehova wakati, Sa ndakonzya kusisila Abrahamu milimo njincita?																									
##Nkaambo Abrahamu uyooba cisi cipati ciyumu, azisi zyoonse zyaansi ziyoojana coolwe																									
##mulinguwe. Ndimusalide, kuti alailile bana bakwe abasiŋanda bakwe baciza, babambe																									
##inzila ya-Jehova akucita bululami ambeta, kuti Jehova aletele Abrahamu ncaakasyomezya aanguwe. Mpawo Jehova wakati, Kulila kwa-Sodoma akwaGomora kulayoosya malaa,																									
##azyalo zibi zyabo nzipati loko. Ndakati, Nkaseluke, nkabone na ncobeni balacita zyoonse																									
##zimvwigwa mukulila kusika kulindime. Na embo obo, njooziba.																									
##Lino abo bantu bakacengulukila kuya ku-Sodoma, pele Abrahamu kaciimvwi kunembo lya-Jehova. Mpawo Abrahamu wakaswena afwiifwi, wati, Sa ncobeni uyoomanisya																									
##baluleme antoomwe abasizibi? Ambweni nkubali baluleme bali makumi osanwe mukati																									
##kamunzi. Sa ulabamanisya boonse? Sa tokonzyi kufwida munzi luzyalo nkaambo kabaluleme																									
##bali makumi osanwe bakede mulinguwo? Ncobeni cilatondwa kulinduwe kucita obo,																									
##kujaya uululeme antoomwe asizibi, uululeme acitilwe mbubonya mbuli sizibi, Ncobeni																									
##cilatondwa kulinduwe, Sa oyo uubeteka nyika yoonse takooyoocita cakululama? Jehova																									
##wakavuwa kuti, Na ndajana omo mumunzi wa-Sodoma baluleme bali makumi osanwe,																									
##njoofwida munzi woonse luzyalo nkaambo kambabo. Lino Abrahamu wakaamba alimwi																									
##kuti, Bona! Ndalitakata kwaambaula a-Mwami wangu, mebo ndebulongo atwe buyo!																									
##Ambweni kulabula bantu bosanwe akati kabaluleme bali makumi osanwe. Sa																									
##ulanyonyoona munzi woonse nkaambo kakubula musanu? Wakati, Na ndajana mumo																									
##baluleme bali makumi one amusanu, mikooyoounyonyoona pe. Mpawo wakamwaambila																									
##alimwi kuti, Ambweni kulajanwa makumi one. Wakati, Nsikooyoocita makani nkaambo																									
##kamakumi one. Lino wakaamba wati, Wence, O Mwami wangu, utakalali. Dambe.																									
##Ambweni kulajanwa makumi otatwe, Wakati, Nsikooyoocita makani na ndajana makumi																									
##otatwe nkuko. Mpawo wakati, Bona! Ndalitakata kwaambaula a-Mwami wangu, Ambweni																									
##kulajanwa makumi obile. Wakati, Nsikooyoonyonyoona munzi nkaambo kamakumi obile.																									
##Lumwi wakati, Wence, O Mwami wangu, utakalali, Dambe komwe buyo, Ambweni																									
##kulajanwa ikumi, Wakati, Nsikooyoonyonyoona munzi nkaambo kabaluleme bali ikumi.																									
##Lino naakamana kwaambaula a-Abrahamu­, Jehova wakainka, alakwe Abrahamu wakapiluka kulinguwe.																									
##Lunyonyooko lwa-Sodoma a-Gomora																									
##Lino baangelo bobile bakasika ku-Sodoma ciindi camangolezya, Nkabela Loti kakede																									
