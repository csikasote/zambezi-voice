##Notwaamba kuti cikulukulu neranda, tulaya yuuya muntu
##uyanda kutabala mukaintu wakwe namalelo akulomya musyoonto.
##Mukaintu mutaanzi tayelede kuleka malekaleka nkaambo nguwaakumwaya busankwa, 
##Alimwi nguukuzyi kabotu omwanalumi mbopona.
##Bamwi bantu bacita kuti akwata umbi mukaintu, uuya namalelo  wamuleka, kakunyina akaambo kaluzi. 
##Pesi tunji-tunji cijanika kuti inga alimwi wamujokelela namalelo.
##Cimwi ciindi ulajana kuti kaya kakaintu nkaakakwata munsi
##takalomenye pe, takamuteeleli, aboobo ulayeeya akujokelela namalelo. 'Ncotwaamba caambyo eci.
##MWANAA NSYA UFWIDA KUCIZYALILO
##Bavwimi bakaindi bakacibona kuti mwanaa nsya
##tunji-tunji ufwida kucizyalilo cakwe.
##Ulabuzya kuti ino bakacibona buti? 
##Tozyi sena kuti bantu bakabona nswi mumeenda, 
##alimwi nkwali munyama aumwi ngobakabona utaciti mafwaafwa cita afwide mukalonga antela munsaa musamu. 
##Sena ulimuzyi? Ngusyaambololo.
##kucizyalilo bakacibona ncobeni.
##Ono sunu, antela kaambyo takaambi mwanaa nya
##ncobeni pe, kaamba bantu baya zyakaba zidakwa mumakuwa.
##Balaa bana nobatongooka akulyoombookela kuti,
##"Macu basa, inga ino aakali kuunkila mwanaangu
##mumakuwa, akaboole lili? Limwi ajane ndeusyi ndafwa.
##Nkabela baya bateelela balavwuwa akumukazika moyobalati.
##yo ulyoombookela balati,"Uya kuboola nolilampa,
##kunyina muntu wakaunkila limwi,
##Bakaamba kale kuti mwanaa nsya lyoonse ufwida kucizyalilo."
##Pesi ncobeni eci
##tacikazyiki biyo moyo wayuuya ulaa mwana, pesi kumwi
##ncakasimpe kwaamba kuti kunyina muntu utajokeli kwabo.
##cita wafwa biya.
##Tunji-tunji inga waakupiluka nolilampa nokuba kuti inga wazya wacembaala kale tacikwe mulimo. 
##Sena tonacibona webo? Mebo eci ndakacibona kale.
##MABONDO ALACAALA KAABWA
##Koonse nkooya ya kujana bantu bajisi ziimbo zyabo,
##Misyobo yoonse ijisi zimbo zyayo. 
##Aswebo to-Batonga zyiba jwi tujisi zimbo zyesu. 
##Kusaanguna zyiba jwi eli ncolyaamba.
##Nkokuti amba. Nkokuti lilakonzya kubalwa munzila zyobilezyaandene,
##alimwi akwaamba zintu zyobile. 
##Onaawa lyaamba zisobano antela zilengwa. 
##Sena tonabamvwa bapati kabati "Bana eco nciimbo cibi?"
##Nkokuti ncilengwa cibi.
##Cimbo cipati caali kusobanwa kaindi ncinande.
##Cakali kwiibilizya kapati. Ono nkocili cimwi
##ciindi inga mwanakuzyana kule akulinywe, 
##liya nobwau mbulala busiku, mwayeeya musinzo, pesi nokuba inga
##alimwi mwalanga basimbi amatanga abantu, mwauwika
##musinzo mwati katucizyana.
##Limwi umwi wamuli ndinywe wakopwa kaindi, ulizyi avebo kuti kuli bamwi 
##batatangali kabotu muli zimwi zimbo, nokuba kuti
##ulatangala ulamubungika nobeenzinyina. 
