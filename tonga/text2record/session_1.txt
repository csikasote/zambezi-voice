##Mukazi-maziba Oyu mwezi upandulula kuti mweenzinyina amilonga, 
##Toonse to-Batonga tulizyi kuti naamuntu wakwata bakaintu bobilo inga abo bakaintu baitana kuti "mukazirna".
##Awalo mwezi oyu mukazinyina amaziba.
##Milimo iicitwa mumwezi oyu Cintu cipati ncobacita Batonga nkulimina zilyo mumyuunda.
##Bantu banji inga muli Mukazi-maziba myuunda imwi mipati yamana kuliminwa.
##Eei ciindi kweembela 'Jambe inga kwajatisigwa kapati nkaambo inga mai1s abantu alampa. 
##Mumwezi oyu mutulonga tusyoonto inga inswi zyasika, 
##Bana basunu tabeelede kundikazya kwaamba kuti ino myaaka mumwezi oyu inga nswi tazina kusika : 
##Inhya eco ncakasimpe, pesi insiku nokwatakalinaba irjombe zinji, nokwa¬kali k Mina musenga mumilonga;
##aboobo baalumi abasankwa balafuma lcuya lcuyunza mingwala yanswi  njobateya kumazuba.
##nceciindi ecino ncecakali kuzula milonga. Ino myaaka milonga tiizuli nkaambo itjombe zyabunta bunta akulya bwizu kumbalaa mulonga, 
##aboobo musenga wavula mumulonga, nkabela maanzi aile buyo kubbila mwisenga, akuya kulwizyi.
##Mukazi-maziba ngomwezi bantu muminzi ya-Butonga nobanywa mabisi.
##Nceciindi nobasanina babwa babo kuti ciindi cacilimo bakajaye banyama.
##Mumwezi oyu bantu bamuminzi balineneede nkaambo nceciindi nobalya kapati zilyo ezi: inswi, mabisi, mukupa acisyu citete camusyokwe.
##Ma! Mukazi-maziba uleta zyakulya zinji, ambweni tatukwe kufwambaana kuliluba izyina lyakwe, nkaambo ulatusanina kapati.
##Elyo mebo ndakakatazigwa, akubabuzya kuti "Ina nkaambonzi nculi Mulurni?"
##Nkabela balo baka-ndaambila kuti izyina eli lyakapegwa kumwezi oyu nkaambo nceciindi bantu nobooloka mapopwe.
##Mebo nendakamvwa boobo ndakati: "Kasimpe baneene, muya kundiletela mapopwe matete ijunza."
##Balo bakati: "Utani kwaambisyi, balamvwa bantu bambi!"
##Ed cakandikatazya nkaambo ndakali kwizyi kuti baneene balijisi muunda wabo,
##alimwi tabaandokabba kumuntu, ino kayi, nkaambonzi ncobandikasya kwaambisya.
##Balo bakaamba kuti nkaambo kuti bantu bamvwa ulalya mapopwe, ula "koola".
##Kukoola kwaamba kuti balakulozya mapopwe, nkabela kunikunga waalya buyo mapopwe waluka alimwi kumoyo kwavundauka.
##Kuti muntu uwakoola inga wiitwa kuti ulaacikoolo. Mulurni, takuli kuti boonse bantu balya mapopwe;
##mbana basyoonto nkaambo inga mapopwe acili "minsyanje", 
##uko nkokuti inseke zyamapopwe zicizwa makupa. 
##Bamanyina bana aba balasisa minsyanje kuletela bana baba.
##Ameba nokwakamana mazuba masyoonto baneene bakandiletela misuku yamapopwe yobile. 
##Nkabela amebo ndakooloka mapopwe matete.
##Insiku minsyanje teyakali kuzuminizigwa kujikwa mucibiya nkaambo baali kusyoma kuti mapopwe mumuunda taako-fwambaana kuyuma.
##Aboobo minsyanje yakali kuyokwa buy° kuciko.
##Mwezi oyu nceciindi Batonga nobaamba kuti "mpaatusuku tuce", nkaambo inga misuku yamapopwe icili mice.
##Insiku mu mwezi oyu, bantu bakali kujisi milimo mice kapati.
##Kulimina mapopwe kwali kunga kwamana, alimwi kujaya nswi mutulonga tusyoonto kuya buceyaceya, kwasyaala buyo citaka.
##Eci ciindi nciindi ciyumu kumuntu uyembela 'jambe,nkaambo mapopwe atalika kununka, 
##aboobo igombe kuti zyamuleya, zilalya mapopwe aamuntu.
##Kumakani aakulya mabisi inga caindilila bumbi;
##bapati balatalika kubika matuvu aamusamu wiitwa kuti "kamaumba" munsuwa zyabo.
##Oyu musamu ujisi nguzu zyakubunganya mafuta aamunsuwa.
##Badaala banjibanji, balatalika kuzenga mafuta.
##Oku nkokugusya mafuta aamunsuwa akwaabika mucibiya kuti asibikwe amulilo.
##Amana kucocoma, nkabela atililwa muci¬nkuli ciitwa kuti "impao" antela "nsazi".
##Ino nkaambonzi ncobacita boobu? Nkaambo bayanda kuti muciindi camupeyo kabanana, 
##kukasya kuti bataandauki kumaulu naba amubili.
##Yoonse eyi milimo icitika mumwezi wa-Mulumi.
##Ndasyoma kuti mubali wangu ino wayeeya kulya popwe lyamwana,
##komulekela mwana aoloke, yebo wakatalika ciindi kulya mapopwe.
##Ino nkaambonzi oyu mwezi ncuuitwa kuti "Miyoba"?
##Bamwi bantu kurnubuzyo oyu inga balavuwa kuti nkaambo mumwezi oyu inga imvula icita miyoba,
