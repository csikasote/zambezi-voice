##'Ndakatiti ndimubuzye acisya Lwando kuti ndasika buti abulo,
##Ndimane ndakamuleka biyo ndati ndamunyonganyizizya ng' onzi njakumubuzya juunza buca.
##"Nibwakaca mafwumofwumo, acisya Lwando wakatalika  kundiseka kuti ndakakolwa bubi bukoko. 
##Ndakaba aansoni kumubuzya mbundakasika abulo. Nikwakainda nsondo. 
##zyotatwe, zyitondezyo zyakatalika kulitondezya al ndime.
##Ndakatalika kusubila kumeso akubota kwakaindila cakunga ndakatalika kunga cimbonimboni tweenda limwi kutegwa syelicenka.
##Mubili awalo wakatalika kukomena Ndakaneneya kwinda lyoonse. 
##Mwezi ooyu wakamana tii ndakaubona. Eeci cakaba, cintu ceenzu kuli dime nkaambo 
##taku nindakayindidwe mwezi kuzwa ciindi ncindakakomena.
##Ndakaunka kumusilisinyoko uulya haakoola Patel kuti akandilange-lange kuti neinzi caalubide. 
##Ndakanyandwa naakandaambila kuti ndilaa mbwebede. 
##Tindakamusyoma nkaambo kakuti taku nindakaswaanyide musankwa mbundakabeda muntu. 
##Ndakaunka kucibbadela kuti ndikamvwe masimpe, ooko kwalo nkubakaa kundaambila mbubwena bwakaamba haakoola Patel.
##"Nindakamwaambila acisya Lwando, wakali nyandyanyandya mbuli muntu uunyina ncazyi. 
##Ndakamwaambila kuti taku umbi wali kukonzya kundilemeka kunze lyakwe.
##Ndakamubuzya kuti andaambile waanditola mubulo akundisamununa zisani busiku bwaali kusekelelwa kuzyalwa kwakwe. 
##Naakamvwa boobo waatalika kulya mulilo masizi ulabulula. 
##Wakandibuzya naa ndaalaa bukamboni bwakuti nguwaanditola abulo. 
##Wakanditukila matusi aayoosya akundiita zizyina zibi; wakandisampaula kapati ati ndili cidwabila kkoce. 
##Mung'anda yakwe wakanditanda akundaambila kuti tayandi 
##kuti nkeya busebaanya zyina lyakwe kuti nguwaka ndilemeka. 
##Alimwi ulaamba ndilube akuluba kuti ndakali muzyi. Nkakaambo aka bu mbokabede. 
##Mwana uli mwida tandimuyandi alimwi tandiyandi kuti bantu banji bandibone kuti kuli. 
##cilubide andime Nenzila yalikke yakukabamba, " wakamanizya kukanana Caalama. 
##Musilisi Haatimba wakateelela zyoonse zyakaamba Caalama. 
##Naakamanizya kukanana Caalama, Haatimba wakaumuna kwakaindi kaniini kalanga mubbuku lyakali Caalama
##atebule pesi katabali. Kaambo kakamuletela Caalama kakamukatazya.
##Naakayeeya kwakaindi wakaintamuna. mutwe akuti, 'Mebo mbuli mbondicibona, ooyu acisyanyoko.
##waakulya malya boona. Ndausa kapati kuli zyoonse zyaacitika. 
##Incobeni mbuli cintu eeci oobu mbucakacitika inga cilasungilizya kucita mbuli ncoyanda kuti mebo ndikucitile. 
##Antela nindali musilisi uumbi nindakugwasya,  Musilisi alimwi ndaindulula; nindali musilisi umbi.' 
##Musilisi wakaumuna kwakaindi kaniini kumwi kalanga kuli Caalama, amane wakati.
##“Cilausisya kujana kuti bantu lyoonse baccilila nzila zibi kumana twaambo tucisizya myoyo. 
##Basimbi banji mazuba ano balaccilila inzila imbi mbuli bwayeeyi njoyanda
##cindi nobayanda kuzwa mumakatazyo mbuli bayaaya aakujisi. 
##Nsekukasyi kuti uzumanane kuyandaula ncoyanda kujana kumana mapenzi aako, 
##pesi ncendikulomba biyo nkuti ukkale uyeeye bubi abubotu bwanzila njoyanda kucita. 
##Mebo ndimusilisi uusilika bantu kuti bapone kutali mujayi; aboobo ndizyi mbocinyonganya mubili wamusimbi kuzwisya da.
##Takuli kunyongana mubili kwalo kuyoowegwa mukuzwisya mada, 
##pesi amaseseke aali mumutwe wamukaintu aalo alanyonganya bongo bwamuntu. 
##Aboobo oko nkujaya. Nsekonzyi kukusinikizya kuti uleke ncoyanda 
##pesi mebo syekonzyi kukupa musamu kuti uzwisye da. 
##Ncenciceeco ncindati, nindali ' musilisi uumbi nindakugwasya, antela ono cabija biyo kuti ndaba ndime. 
##Kuti ndazumina kuti ndikucitile ncoyanda muciindi cakukugwasya, ndilakujaya biya. 
##Ndizyi kuti Ndizyi tozumini nceamba akaambo kapenzi likujisi. 
##Ncotazyi Ncotazy ncakuti usola kuvwumba penzi likujisi apenzi limbi kwiinda ndyojisi ino.
##'Kuzwisya da mulandu mupati uunga ulakunjizya muntolongo kwamyaka iili mboibede nkaambo 
##taaku mbociìndene amujayi uujaya muntu uutakonzyi kulikwabilila. 
##Aboobo ncesola kukwaambila ncakuti eeci ncopapalisya kucita cilaile kukweetela penzi limbi lipati kwiinda mbocibede.
##Wakaumuna kwakaindi kaniini Haatimba kumwi kalangide kuli Caalama. 
