##Tabakonzyi kusiya kulima mumyuunda amainza aaya bamana baile kujokela cinkwa maanza, 
##Ino bali bongaye Caalama?" wakabuzya "Bali bone. Ulibazyi bobilo, bambi bobilo tobazyi. 
##Bamwi mbaausyi musankwa wakali kuyanda kundikwata, ba Sicipuna. 
##Bane, mbaasimizyeesu, bapati babaama. Boonse bazyila kumunzi '"Inzya yawe twaswaigwa,'
##wakaamba Haatimba kumw kanyamuka. 'Njelede kuunka ndibabone, ' wakaunka kucijazyo.
##'Inga abaya kunyema ati tubafwubaazya biya.' Haatimba wakaunka mukkoce mubakakkede 
##kumwi kabanywatwakulitesya amoyo twakabapede Caalama. Wakabajuzya boons, amane wakakkala akatina kakali munsi-munsi.
##Mudaala usyi Haatimba, Lwaanzilwanyika, wakatalika kupanduluda bantu mbucakali limwi.
##Aaba mbaa Chiingabacende, ndisyoma kuti mwakabonana kale. Aaba mbaa Sicipuna. 
##Mbabausyi musankwa wakali kuyanda kukwata mukaintu wako. 
##Aaba mbaa Mweenenjola bapati kuli banyina mukaintu wako.' 
##Bakajatana mumaanza alimwi bamane bakakkalikila biya.
##'Uli kuli Caalama?' wakabuzya mudaala Chiingabacende.
##"Weelede kuti awalo kaliko awa.Haatimba wakanyamuka wabbililila mung'anda.
##Tilkwakainda ciindi cilamfwu, wakajoka Caalama kaccilila munsi
##Nibakakkala ba Haatimba a Caalama, ngu Sicipuna wakasaanguna kukanana kalanga ba Haatimba a Caalama.
##Ndisvoma kuti mulizyi nokuba kuzumbauzya catubungika waano sunu. 
##Inga mwatulekelela kusika mbuli babbi batanmbi kuti tulasika buzuba buli boobu. 
##Kwaamba masimpe, kwiina nitwalibambide kuti Catusinikizya kuti inga tusike kuno,
##tulasika okuno ntwaambo Ivatukatazya kutupasula tolikke nywebo kamutako. 
##Kaambo katubungika mbuli mbomuzyi kale, kajatikizya kkwato iyanu. 
##Ndasyoma kuti jimwi mibuzyo amakatazyo ngotujisi, mulaazyi. 
##Kuli twaambo tumwi ntotweelede kusaanguna kubikka aatuba katutana talika kupa mibuzyo.
##"Kaambo kakusaanguna: Kukwatana kwanu bapati tabakuzumini. Bazyali banu tiibakazyibene. 
##Bazyibana sunu. Eecincecintu cipati cipa kuti kukwatana kwanu kakutazuminwi 
##kuti nkukwatana nkaambo bazyali banu taku ncobakazyi, aboobo tulacita kuti nkutizyanya.
##Kaambo kabili: Kumita kwa Caalama akalo nkaambo nsini, nkaambo nywebo nobantu mukkede biyo nyobilo kamutakwetene. 
##Aboobo kutwaambo otu tobilo kuli kubbadela kwaandene-andeene. Kuli mulandu wakutizya alimwi
##kuli mulandu wakumisya. Eezyi zintu zyobilo tazisangani mukkwato. 
##Sena ulayanda kukwatwa?' Mubuzyo 00yu waali wa Caalama.
##'Twaakwatana kale,' wakavwila Caalama ajwi tete. 'Hena ulayanda kumukwata musimbi kalombwana?'
##Wauvwiila kale mubuzyo musimbi,' wakavwiila Haatimba. "'Eeco mbubo camvwugwa. Ciko inga caambwa aakale. 
##Ino kumakani aakutizya waamba cakutyani?' Ooyo mulandu ngwakutamikizya,' 
##wakavwiila Haatimba kumeso aabazyali aba bone. 'Nkaambo nzi ncowambila boobo?' wakabuzya Sicipuna.
##'Nkaambo aba bataata bausyi Caalama lukwato Iwesu balilubwene, wakaamba Haatimba kumwi meso kaatazwi kuli Sicipuna. 
##Wakazumanana akuti, 'Cisambomwe camyezi yainda twakaunka kwabo musimbi kuti bakaakundibone bazyali bamusimbi.
##Nitwakaa kusika okuya, bausyi musimbi bakamubuzya musimbi cakali kutola busena. 
##Waln tanaakasisikizya, wakacibikka atuba kuti twakali kuyanda kukwatana. 
##Kwakaba kukazyanya kupati. Nikwakamana nzwanga eyi, bausyi musimbi bakazumina kuti inga
##twakwatana, akwaamba twaambo tubi tuteelede kuti inga muzyali waamba kumwanaakwe. 
##Ndanyandwa biga kubabona awa nkaambo tiindali kubayeeyela kuti inza balaboola okuno pe. 
##Ino awa tusola kupapalisya kubamba kaambo nkibaasamba kabotu-kabotu. 
##Bakalusinganya akulusinganya lukwato lwesu. Bakamwaambila mukaintu wangu 
##kuti kalibambila zyakukwatwa kwakwe nkaambo balo tibakali kuyanda kwaanjila makani. 
##Sena oko nkomwiita kuti nkutizya?' Sicipuna wakaumuna kwakaindi kanjini kumwi ulitis kalezu, 
##amane wakati, 'Ndiyeeya kuti badaala kuli cakabapa kuti baambe boobo. 
##Aboobo mulandu taku mbousanduka. Ncozyi biyo webo nkuti ya kubbadela mulandu wakutizya.
##Taku ngookaambila musazinyina mukaintu kuti uyanda kumutola mung'anda. 
##Aboobo kukwatana kwanu swebo twaamba kuti taku uukubwene. 
##Sena twamvwana?' "'Tandizumini akanjini, wakavwiila Haatimba.
