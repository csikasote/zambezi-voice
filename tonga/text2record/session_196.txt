##Cuumpilo ncansiliva, nceceengelo cangolida, Pele Jehova ulasunka myoyo.
##Sikubisya ulaswiilila milomo yabuyo, Amubeji ulabika moyo kululimi lupilingene.
##Uusampaula bacete ulaubansya mulengi wakwe, Ayooyo uusekelela mumapenzi ulapegwa mulandu,
##Bazukulu munsini wabacemele, Abulemu bwabana mbamawisi.
##Majwi aakulisumpula taelede mufubafuba, Amilomo yakubeja tiielede mwami.
##Makulo ali mbuli ibbwe liyandika mumeso aayooyo uuajisi, Kufumbwa nkwajokela ulajana coolwe,
##Uulekelela mulandu ulayandaula luyando, Pele oyo uuindulula makani ulapambukanya bayanduna.
##Kutapatila kulabombya muntu musongo Kwiinda zyuumo zili mwanda mubufubafuba,
##Muntu mubi ulayandaula lupapilo luzutu, Mutumwa uutakwe luzyalo ulatumwa kuyoomulwisya.
##Ncibotu kuswanaana asuntwe uunyanzigwa bana bakwe Kwiinda kuswanaana amufubafuba mububi bwakwe,
##Na muntu wapilusya bubi mucibaka cabubotu, Bubi tabukooyoozwa mu≈ãanda yakwe.
##Matalikilo aankondo ali mbuli kusinkula maanzi; Kozwa buyo, inkondo niitana kubuka,
##Uululamika sizibi, alakwe uupa mululami mulandu, Boonse buyo ncisesemyo kuli-Jehova,
##Na mufubafuba ulijisi muulo mujanza lyakwe wakuuzya busongo, Cilagwasya buti na tajisi boongo?
##Muzwalani ulayandisya kuziindi zyoonse, Alimwi munyina wazyalilwa mapenzi.
##Muntu uubula boongo ulapa citondezyo cakuliya, Aboobo ulaba simulandu kubusyu bwamweenzinyina,
##Uuyanda kubisya ulayanda inkondo, Ayooyo uuamba cakulisumpula ulayandaula lunyonyooko,
##Uupilingene mumoyo tajani bubotu, Ayooyo uuli alulimi lusendekede ulawida mububi.
##Mwana mufubafuba ulausya wisi, Ayooyo uuzyala ciyanga tajisi kukondwa.
##Moyo uukondwa musamu mubotu, Pele muuya uutyokede ulayuminizya mubili.
##Muntu sizibi ulatambula makulo munkomo, Kuti apilinganye lubeta,
##Muntu uucenjede ulabika moyo wakwe kubusongo, Pele meso aamufubafuba ali kumamanino aanyika,
##Mwana mufubafuba ulausya wisi,Ulaluzya moyo wabamuzyala,
##Tacili cibotu kubikila baluleme mukuli; Kuuma bantu balemu taciluleme.
##Uukasya majwi aakwe uli aluzibo; Uutontozya moyo wakwe musongo,
##Naba mufubafuba uumuna ulayeeyegwa kuti musongo; Na wasinka milomo yakwe, ulicenjede.
##Uulipambukanya ulayandaula zisusi zyakwe mwini, Ulasowa kubeteka koonse kubotu.
##Mufubafuba tabotelwi kumvwisya, Ulayanda kuyubununa miyeeyo yamoyo wakwe buyo,
##Na kwasika bubi, kasampusampu akalo kalasika; Inzila zyuusya insoni zilaleta kusampaula.
##Majwi aamulomo wamuntu maanzi malamfu; Kasensa kabusongo nkalonga katuntumuna meenda.
##Tacili cibotu kulanga ciimo camuntu sizibi, Nanka kukakila muntu uululeme kubetekwa kabotu,
##Milomo yamufubafuba ilaleta inkondo; Mulomo wakwe ulaita mibunda.
##Mulomo wamufubafuba ndunyonyooko lwakwe; Milomo yakwe mwini ilamuca.
##Majwi aasikuvwiya ali mbuli cilyo cinono, Alanjila mukati loko.
##Muntu mutolo mumilimo yakwe Ngumweenzinyina sikunyonyoona.
##Izina lya-Jehova ningazi injumu; Mululami ulacijila kulinjiyo, aboobo ulafutuka,
##Imbono zyamuntu muvubi ngumunzi wakwe muyumu; Zili mbuli bulambo bulamfu bwakumuvuna,
##Lunyonyooko ka luta na kusika, moyo wamuntu ulalisumpula; Pele kulibombya kulazulwida bulemu.
##Na muntu wavuwa katana kumvwa, Mbufubafuba bwakwe ansoni.
##Moyo wamuntu ulayumuna bulwazi, Pele moyo uutyokede, ngwani uukonzya kuuyumuna?
##Moyo uucenjede ulalijanina luzibo, Akutwi kwamusongo kulayandaula luzibo,
##Cipo camuntu cilamujanina busena, Cilamusisya kubusyu bwabantu balemu,
##Uutaanguna kwaamba uliluleme, Mane mweenzinyina asike akumulingula.
##Makakata alalesya kukazyanya, Alaandaanya basinguzu,
##Uugwasigwa munyina uli mbuli munzi muyumu, Pele kukazyanya kuli mbuli impanda zyangazi,
##Kumicelo yamulomo wakwe muntu ulakuta; Iizwa kumilomo yakwe ilamukutya.
##Lufu abuumi, zyoonse zili mujanza lyalulimi; Kufumbwa baluyanda balalya micelo yalo,
##Kufumbwa uujana mwanakazi wajana cintu cibotu, Ulajana coolwe kuli-Jehova.
##Batengwana balaamba cakukumbila, Pele bavubi balavuwa cabukali,
##Nkobali bazwalani basikuupaupa ameso, Pele kuli muzwalani umwi walusinizyo kwiinda munyoko.
