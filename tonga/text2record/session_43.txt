##Wakamyonta amane wiibikka akatebule Wakalumba musimbi. 
##Naakaunka musimbi Haatimba wakagusya katambala akutalika kulisinda nkasaalo.
##'Walibizya Haatimba.' Lyakali ijwi lyamusimbi lyakaanzya. 
##Haatimba wakacenguluka kabotu-kabotu. Meso akazyi kwiile kuswaana aanseete yamwanaa Musimbi
##Ooyu mukaintu nokuba kuti tanaakaninga sika aciimo cakutegwa 'mukaintu', 
##aalya mpeena akati-kati kabukaintu akubusimbi,
##Wakaboola waima kumpela aatebule lya Haatimba.
##'Koboola Caalama muzyibane a Haatimba.
##Ooyu ngomusilisi Haatimba ngobaamba. Haatimba, ooyu ngu kalaliki mumbunga iitwa kuti NECO.
##Haatimba mpaakakkede, mbuli muntu wasinkilwa mulonga. 
##Ampela lyakwe kwakakkede musimbi waamuswayide nkwasilikila wali kuyanda musamu 
##wakuzwisya da mazuba aayinda. Limwi nilyakapasuka ijwi wakati,
##"'Ndakondwa kapati kuyaana anduwe Caalama. Pesi nywebo
##taata biya munene siindamuzyiba. Ndunywe bani baama?'
##'Inzya, ambeyo nsesyomi kuti ulindizyi. Ndime Nkombo,
##ndibeleka munkamu iilemba mapepa aabalwa makani,
##wakavwiila musimbi. Haatimba alimwi wakalanga kumusimbi ooyu. 
##Wakamukonda mbwaakabambidwe. Yeena ndunywe mutulembela makani aakubeja? 
##Ino sunu mwatubeja kale nzi? Nywebo mpomubejela! Hena cibwene.
##Bakagwagwamuka kuseka. Amane musimbi wakati; 'Makani aali sunu, mabotu. 
##Ajatikizya zyankamu ya NECO mbuyakomena amilimo njiyacita kwakkumi lyamyaka yainda. 
##Amilimo njibaonda bali bapati munkamu balo bali mbibali kwiisololela, 
##akusekelelwa kwamusololi wankamu mupya ulya muce wako Haadunka. 
##Toyeeyi kuti makani aali sunu taku cakubeja, mabotu woonse?' 
##Haatimba wakali kwiile kumweta-mweta. Wakanoneezegwa kapati
##kubona kuti musimbi ooyu ulakanana kwiinda mbuli mbwaakali kumuyeeyela, alimwi mubotu.
##"'Inzya makani aayo mabotu,' wakavwiila Haatimba kumwi kaseka-seka,
##"Pesi nokuba kuti taali mabotu mbuli nduwe kumeso.' Boonse basimbi bakayuminina kuseka.
##"Kuti nikwali kutegwa basikulemba mapepa banjizya biyo madeede aabasimbi mbuli nduwe, 
##nindaacileka kale ncendicita kutegwa ndimusangane nseyile kucenka basimbi.
##Alimwi boonse basimbi bakaseka. Nkombo mbwaakatitalikile kukanana, 
##Haadunka musyoonto wa Haatimba, alimwi uuli nguwaabikkwa kweendelezya nkamu ya NECO wakabbuka amulyango. 
##Munsi lyakwe kwaali kumutobela mupati mumfwulumende mukulanga zyamakwebo mucisi. 
##Haatimba wakanyamuka akubajata mumaanza. Amane Haadunka wakapandulula kuti ooyu ngundaba ayooyu ngundaba.
##Naakamana wakalanga kuli ba Nkombo a Caalama kumwi katondezya kuti tanaabazyiba. 
##Wakapandulula Haatimba. Kacipandulula, ooyu mupati-pati mumakwebo aamucisi,
##wakaunka abamwi bantu bapati-pati mumfwulumende.
##Aawo Haadunka balaa Nkombo bakatalikide kale kukanana musalo, 
##Bakasosoloka akusosoloka kuzwa mpobakakkede babwezelezya amakoko aabo.
##Haatimba wakabona kuti bakacaala bobilo a Caalama. Wakamulanga musimbi alimwi; 
##wajana kubota kwaindilia akaambo kada. Nibakazyi kuswaana meso,
##Musimbi wakaseka-seka, amane wakati, "Twaswaana we alimwi Haatimba, 
##kwaamba sena ucizumanana kukaambo nkookandaambila kayi? Kaya ma kakuti uya kundikwata?'
##'Ino kayi mubuzyo oyo waubuzya-buzya buti? Hena wakaa kuliyeeya kabotu? 
##Kayi aalya waaunka ulya mulilo masizi ulaswa. Nindakubona ndalikuti kulandaanzya matusi,
##Ndanyandwa biya kubona kuti ulaseka-seka. Ino waali kuyeeya kuti muntu uuli mupenzi litasisiki mbuli
##lyangu inga wakaka cipego mbuli ncookandipa? Ccita uulaa bongo butavwide mumutwe. 
##Aboobo ndakaa kuyeeya bumbi. Ndaakazumina kaambo kako.'
##Haatimba tanaakacisyoma ncaakali kumvwa. Mbwaakali kulanga kuli Caalama mbuli muntu wanjilwa basangu, 
##Naya kuti 'Nee usobana biya,' mujwi ndyaakamvwa mbuli kuti talili lyakwe.
