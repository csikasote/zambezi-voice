##Nomutezi, amwiiye kucenjela; Nobafubafuba, amubike myoyo yanu, Amuswiilile, nkaambo ndaamba makani malemu;
##Mukanwa lyangu mulazwa zintu ziluleme. Nkaambo mulomo wangu ulaamba lusinizyo;
##Milomo yangu ilasesemwa bubi. Majwi oonse aamukanwa lyangu aliluleme; Tamukwe cintu cipilingene na citaluzi mulingao.
##Oonse aliluleme kuliyooyo uumvwisya, Alaswiililika kumuntu uujene luzibo, Tambula lulayo lwangu kwiinda insiliva,
##Aluzibo kwiinda ingolida loko, Nkaambo busongo mbubotu kwiinda mabwe aarubi aabalangala,
##Azintu zyoonse nzoyandisya tazyeelene abo. Mebo ndebusongo ndikede antoomwe alucenjelo, Ndajana luzibo amaanu.
##Kuyoowa Jehova nkokuti kusula bubi, Kulisumpula akamikami anzila imbi Amajwi aapilingene, zyoonse ndizisulide.
##Ndijisi lulayo alwiiyisyo, Ndijisi moyo uumvwisya anguzu, Mulindime bami baleendelezya,
##Abasilutwe balakosola makani aaluleme. Mulindime beendelezi baleendelezya, Abapati balabeteka nyika.
##Ndayandisya bandiyanda, Abaabo basungwaala kundiyandaula balandijana, Buvubi abulemu zili kulindime,
##Imbono zitamani abululami. Micelo yangu mibotu kwiinda ingolida, ingolida iisalala; Ncendenga ncibotu kwiinda insiliva loko,
##Ndeenda mumugwagwa wabululami, Amunzila zyakubeteka kabotu, Abo bandiyanda, ndabavubya imbono;
##Ndazuzya ziyobwedo zyabo. Jehova wakandibumba kumatalikilo aanzila yakwe; Ndakali mulenge wakwe mutaanzi,
##Ndakalengwa ciindi loko, Kumatalikilo, nyika kiitana kubawo, Ndakazyalwa maanzi malamfu kaatawo,
##Katakwe tusensa tutuntumuna maanzi, Zilundu kazitana kusimpikwa, Atulundulundu katutawo, ndakazyalwa;
##Katana kulenga nyika, niiba myuunda, Nebuba bulongo bwetala lyaluwa.
##Naakasimpika ijulu ndakaliwo, Naakacita mubalo atala lyamaanzi malamfu, Naakayumya mayoba kujulu,
##Naakabusya tusensa twamaanzi malamfu, Naakabikila lwizi migaano yalo, Kuti maanzi atasotoki mulao wakwe,
##Naakabika intalisyo zyanyika, Ndakali ambali lyakwe mbuli mwana wakwe, Ndakali muyandwi wakwe mazuba oonse,
##Ndakali kusekelela lyoonse kubusyu bwakwe, Ndakali kukondwa munyika njaakalenga, Akuyandisya bana ba-Adamu,
##Lino, nobana bangu, amundiswiilile; Bali acoolwe boonse babamba inzila zyangu.
##Amuswiilile lulayo, musongwaale; Mutaluleki. Uli acoolwe muntu uundiswiilila, Uuli ndila mazuba oonse kumilyango yangu,
##Uulanga-langa kuminsende yamakoma aangu. Nkaambo kufumbwa uundijana ulajana buumi,
##Nkabela ulaba acoolwe kuli-Jehova; Pele kufumbwa uundibisizya walijaya mwini; Boonse bandisula balayanda lufu.
##Busongo abufubafuba. Busongo bwaliyakila iŋanda; Bwalibezela misumpululu iili musanu aibili.
##Bwalijayila banyama, Bwalivwelaninya zyakunywa, Bwalibambila intafule, Bwatuma basimbi bambubo,
##Baumine mompompo anduli; Bwati, Kufumbwa uubula maanu aboole okuno,
##Ayooyo uutakwe boongo ulamwaambila kuti, Amuboole, mulye cilyo cangu, Akunywa zyakunywa nzendakavwelanya,
##Amuleke kutaziba, mupone, Amweende munzila yabupampu. Kufumbwa uulaya sikasampusampu ulalijanina lutuko,
##Ayooyo uutapatila basizibi ulatambula malweza. Utatapatili sikasampusampu, atene ulakusula;
##Tapatila musongo; ulakuyanda. Iyisya muntu musongo, ulaliyungizizya busongo alimwi, Fundisya muntu uululeme, ulavuzya luzibo lwakwe.
##Kuyoowa Jehova matalikilo aabusongo; Kuziba Uusalala nduzibo. Nkaambo ndime uuvuzya mazuba aako,
##Amyaka yabuumi bwako ilayungizizigwa. Na uli musongo, busongo bwako bulakugwasya omwini;
##Na uli sikasampusampu, ngu mulandu wako, Mwanakazi mufubafuba ngusibbwantila,
##Tezi cintu, alimwi tafwi insoni, Ulakala kumulyango waŋanda yakwe, Ulauma mompompo kumigwagwa yamunzi,
##Ulaita bamwiindanzila, Beendeenda munzila zyabo, Wati, Kufumbwa uubula maanu aboole okuno,
##Ayooyo uutakwe boongo ulamwaambila kuti, Maanzi aakubba manono, Acilyo ciligwa busiseme cilalwela.
##Pele oyo muntu tezi kuti nkubabede basangu; Beenzu bakwe bali mumuninga wakwacinwumwe.
##Tusimpi twamisyobo misyobo. Ntootu tusimpi twa-Solomoni, Mwana musongo ulakondezya wisi,
##Pele mwana mufubafuba ulaletela banyina insoni. Imbono zijanwa mububi tazigwasyi, Pele bululami bulavuna kulufu,
##Jehova tazumizyi baluleme kufwa inzala, Pele kusukama kwabasizibi ulakukaka. Ijanza itolo lilaleta bucete,
##Pele maanza aabasungusungu alavubya. Mwana uucela ciindi cacilimo musongo, Pele mwana unona ciindi cakutebula ulausya insoni.
##Zyoolwe zilikede amutwe wamululami, Pele mulomo wasizibi ulivumbidwe lunyonyongano.
##Ciibalusyo cabaluleme cili acoolwe, Pele izina lyabasizibi lila bo la. Bacenjede mumyoyo balaswiilila milazyo,
##Pele sikubwanta mufubafuba ulanyonyooka. Uuenda cakululama uleenda caluumuno,
##Pele uupilinganya inzila zyakwe uyoozibwa. Uufwinya meso ulabusya inkondo,
##Pele oyo uutapatila cakutayoowa ulaleta luumuno. Mulomo wauululeme nkasensa kabuumi,
##Pele mulomo wasizibi ulivumbidwe lunyonyongano. Lusulo lulabusya inkondo,
##Pele luyando lulavumbilila milandu yoonse. Kumilomo yamuntu uucenjede nkobujanwa busongo,
##Pele oyo uubula boongo, musako uli amusana wakwe. Bantu basongo bayobola luzibo,
