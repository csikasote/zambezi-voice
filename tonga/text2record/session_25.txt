##Bakasubukila limwi kwide mavwampila-vwampila cintu amasiku.
## CINENE TALYI
##Bumwi buzuba Milimo wakaunka kulomba mabisi kwa-Cilimungoma. 
##Asike kuya wakajana kuti mabisi 
##kwaalomba kale bambi, pesi wakajana masyoonto biyo.
##Bakamuyandila cakubwezela,
## pesi bakabula cibwezelo  ciniini celede mabisi ngaakajana, limwi nkokumupa biyo
##munkuli mupati akuti, "Kobwezela biyo mumunkuli
##ooyu noukomena taata twabula cakubwezela, cinene talyi."
##Wakabwezya mabisi Milimo mpawo wakalaya akujokela kwabo.
##Eeci caamba kuti nobweza cintu ciniini mucintu cipati tacikwe kucilya pe,
## uya kucijana mbubwena mbuli mboocibika.
##KAKA KWIITWA NIIKABWENE
##Bumwi buzuba cifumofumo Jumbabula wakati, 
##"Taata Nkolola koya kwa-Cilimungoma ukamwaambile kuti ulakwiita taata." 
##Akalo kana kakaunka akuya kwaamba mbuli mbokatumwa. 
##Cilimungoma wakati, “Vkolola, ukamwaambile uso kuti waamba kuti njisi bubi,
## ndabbaatilwa kapati biya, njakuboola zona muli bwasanu.
##Langa  sun njanda kutalika kuvwumba nanda eyi, juunza nzi kumanizizyelyo."
##Bakavuwa bakaintu bakwe Cilimungoma bakati, 
##"Ma! usyi Cintu wabaanzi omupati oonse  noticite boobo? 
##Mupatinyoko wakutumina mwana kuti akaboole, webo ino ukaké. 
##Ulicizvi ncakwitila sena?
##Koya biyo ukavuwe uzikubeleka juunza.
##Tozyi kuti sena bakaamba kale kuti nhaka kwitwa njukabwene.
##Tocizyncakwiitila  pe.”
##Cilimungoma wakamvwa cakamwaambila bakaintu bakwe wakaunka.
##Lyoonse oitwa nkoitwa uleelede kuunka kuya kumvwa ncobakwitila. 
##Cita kocizyi ncobakwiitila. Cimwi cindi kuli caacitika, 
##aboobo otaunka balati nduwe ookacicita;
##nkaambo lyoonse muntu wakasinya cintu ulayoowa kwiitwa.
##Kufumbwa aitwa uyeeya kaambo nkaakacita.
##MWANA UJOKELA MWIDA
##Kuti musankwa amusimbi bazyalwa bategwa mbana
##bokwabo. Bana babo baitana kuti mweenima. 
##MuCitonga tacitondwi kubana bamusankwa ooyu kukwata
##bana bamusimbi ooyu, antela kuti tacitondwi kukwatana mubweeninyoko. 
##Omusankwa ulakonzya kukwata mujwaa uso, 
##akumwaambila kuti katukwatana biyo baama, mana ujokela mwida.
##Mbombuboobu mbocaamba. 
##Tacaambi kuti biya inga mwana alimwi wanjila mwida mwaakazwa kale nkaambo eci tacikonzeki. 
##Pesi nokuba kuti kaambyo nkokali, mwanookwanu ncobeni.
##BULO BWAMWEENZU MBUYALULWA
##Bamwi bantu balalibilika kapati cindi nobaswaigwa beenzu. 
##Balalyoombookela amoyo utakondwi balati, "Aa ino kabanga beenzu aba balyanzi? 
##Swebo tuli basinzala, bajana nzala biya kunyina ancobatilye."
##Baluba kuti mweenzu taalonda kukala ucijokela kwakwe,
##antela unakujisi nzila yakwe bwaca. 
##Aaka kaambyo katwiisya kuti tutalibiliki kapati notubona beenzu,
##tutalibiliki kuti balatumanina kulya. 
