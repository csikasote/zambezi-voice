##Haadunkawakacenguluka akulanga kuli Nkombo,Wakamujata mucibuno akumukwelela munsi lyakwe.
##Bakaima kwakaindi kalamfwu kabamyontana milaka kumwi musankwa katyanka-tyanka nkolo zyamusimbi. 
##Nibakakumyontana bakacaala musimbi wakamyonta musankwa asaya akumukwelela anze
##kumwi bali kumbetene. Nobakasika munsi aamootokala, bakalekana. Musankwa wakanjila mumootokala wakwe.
##Nkombo wakacaala mbwaayima ulamulangilila kaya Haadunka. 
##Mukuwa mukaintu awalo wataakwetwe wakalaa ng'anda munsi-munsi aayakwe, 
##wakali kwiile kweebelela amane walisekela. 
##Nkombo wakatambika maanza mootokala niwakali mumugwagwa, 
##awalo musankwa wakatambika, amane Nkombo wakanjila mung'anda. 
##Wakaa kukkala acuuno ciseyamwa akutalika kuyeeya Haadunka. 
##KwakaiYakali nsondo mbotu njobakazyibana kuli nguwe a Haadunka. Bakali kucita zyoonse antoomwe, 
##akweenda antoomwe. Busiku bwayinda mbaaba balede limwi. 
##Walo wakali kulimvwa kuti abuzuba wali kwiindilila kumuyanda.
##Tanaakazyi kuti naa awalo Haadunka mbwaakali kulimvwa mbwaakalimywide walo. 
##Zindi zyoonse wakali kubula coolwe. Basankwa bakali kumuyanda bakali kwile kumuleka kumamanino. 
##Kusaanguna wakali wakamusiya. Mukuwa, Oyu musankwa wakali haabupampu mukubamba myootokala. 
##Nkombo wakoongwa mali ngaakali kumupa amumyootokala mubakali kweendela. 
##Pesi cimwi ciindi wakali kumulumba, nkaambo wakali kujana twaambo mubakali 
##kuya bweendeenda twakutola kuya kulemba mumiteende. Nkaambo kakuti wakali kweeta
##Tunji twakuti katulembwa mumiteende, mbabelekela bakamupa kuti abe mupati amulimo. 
##Oyu mukuwa, wakaile kuzimaana taku naakamubona kabil.
##wakamusiila mwana oyo walo Nkombo ngwaatakanyonsya ryakaimvwi nei. 
##Tanaakali kuyanda kuti zifwambaane kuwa kakuli taninga kwatwa. 
##Kumane kwaboola umbi musankwa wakazyilide ku South Africa. 
##Awalo oyo bakayandana. Bakapangana kabotu-kabotu kuti bakakwatane. 
##Alimwi ciile kubee ncizingulu cikweekwe. Mbuli cilengwa,mbwaakazyi kumwaambilida kuti wamita,
##tanaakamubona kabili. Wakamusiila mwana awalo ngwaakali kupa bio mukupa
##wamuzigabba kuyoowa kuti inga nkolo kaziya kunyongana.
##Boonse bana bobilo wakabatola kumunzi kuli banyina.
##Mudolopo omu wakali kukkala bio alikke, katakondedwe nkaambo kamada ngaakali kumita. 
##Kwategwa akamujayila busimbi bwakwe. Ono wakali kulibamba kabotu cakuti taku
##unga wazyiba kuti ulaa bana bobilo. Naakamita wabili,
##wakali kubeja kuti taku naciya kulyaaba kumusankwa umbi.
##Ino cakamukatazya, 0obu mbwaakali kufwidilila biya kuli
##Haadunka. Wakali kulimvwa mbuli kuti ncinyonyoono kumukasya ncayanda Haadunka.
##Mubuzyo mupati newakuti, hena Haadunka ulasyomeka walo?
##Amane wakamvwa moyo watalika kuduntauka, wakayeeya
##kuti wakafwubaala kumwaambila maseseke Haadunka
##nkaambo walo ulaunka kuli Haatimba kuya kumubuzya Auti ncinzi cakali kucitika.
##Walo Haatimba uya kuyanda kubuzyisya kuti naa nguni waamwaambila, 
##nokuba kuti nkaambo ngomuntu alikke weelede kwaazyiba makani.
##Aboobo Kalinda aakwaamywa makani taku ziya kubota.
##Nkombo wakalimuzyi Kalinda mbwaakali kupona. Akaluwe
##nkabotu kuti kanyema. Kalinda uyakuyanda kuzyiba caapa
##kuti Nkombo aambile Haadunka maseseke mbuli bwayaaya.
##Kalinda waali kuluulwa mukuuma. Nobaba basankwa kuti
##batalimywide bakali kusandamuka. Eeci cakamuyoosya
##Nkombo, wakazyiba kuti walubizya Kapati. Naa nduyando
##ndwajisi kuli Haadunka, Iwamwiintizya. Wakanyamuka, wakuna bukoko mbwaakayobode munkomeki akunywa. 
##Alimwi wakuna bumbi watolezya acuuno. Naakanywa, wakamvwa moyo wakkala, akuduntauka wakayozya.
