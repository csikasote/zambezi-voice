##wakavwiila Haamwaandwe. "Mundijatile omunene, ndilaa cisyini aboobo ndali kweesyemuka. 
##Aawa ndati inga ndakkomana kuti mwaboola kwangu kwainda biyo cisela cawoola mulandijana.
##"'Mbubo ndaboola,' wakazumina Mutelampondo."Sena nkwaali oonse alikkwene antoomwe?'
##"Sena tee ncuulu comwe biyo cakacaala? Inzya nkwaali. "'Mbubo, kondilangila ndaboola.'
##"Ndalumba. Ncibi kubeja nkaambo mebo inga limwi nseya kwaatola kumpali zyabukoko.'
##Wakabikka fwooni ansi naakamana kukanana. Wakaunka mpaakali kumyongosana Lwando. 
##Wakamulyata kumutwe. Lwando wakajalula meso,cindi eci akali bayukide. 
##Haamwaandwe wakazwisya kansado nkaakaletelede. "Tuya kubonana kumayoba kuti kakubonanwa. 
##Ukabaanze balya nsozi.' Kakunyina aluse mbuli kuti kuli uusaulula kabwa kaciswa, 
##wakamuumputa ankumo anguzu zinji kapati. Cifwuwa caankumo cakapanduka mbuli ji lyaabola.
##Malowa naakatapuka, akamubisyila jansi amabbusu Haamwaandwe. 
##Wakalisamununa jansi, mane wakatalika kulisansamuzya mabbusu akansando.
##Naakamana wakauvwumba mubili waa Lwando kumwi kafwenyafwenya, 
##"'Ndiya kukujana kukavwu kasubila.' Wakajokezya ntobolo yakwe ansando munkomwi yamukati aajekete. 
##Wakajalula cijazyo cazyuli, wasama nzyete yakwe, alimwi wacenka mulimo wakwe kamamanino. 
##Wakazwa anze, kumulyango wakajala. Mucibuye kunyina wakaliko. Haamwaandwe kabotu-kabotu mbuli mangoye,
##wakazwa mung'anda akuya kumootokala wakwe. Wakauenzya cifwuteefwule mootokala
##kuzwa mulukwakwa akunjila mumugwagwa mupati.Wakaswa mate naakasika munsi aamulyango walukwakwa.
##Wakabona bana ba Lwando balasobana azidooli zyabo mucimvwule camusamu wamango. Wakamvwa weetezegwa.
##Wakanjila mumugwagwa akutalika kutobela mootokala wakali kwiimaima kweenda, wakawiinda kumpela.
##Wakabalisya mootokala kutegwa akajanike walibambila natana sika kwakwe Mutelampondo. 
##Wakaubalisya moo. tokala kapati kwiinda mbuli mulawo mbouzumizya. Mupulisa wakali kulanga bweende bwamumigwagwa
##wakaimvwi akandukunduku mumugwagwa wakali kunjilamuli yooyu ngwaakali kweendela Haamwaandwe, 
##wakaile kulivwumba kumeso naakabona mbuwakali kubalika cantenda mootokala okwa Haamwaandwe. 
##Oyu mupulisa wakautobela mootokala oyu. Wakalizya kalangu kakwe kwaambila Haamwaandwe kuti aime. 
##Wakabona kusule lyamootokala, ayaka malayiti aatondezya kuti uyanda kwiima.
##Mupulisa wakayeeya kuti nkokuti Haamwaandwe wakakamvwa kalangu kakwe. 
##Mootokala wakanyona kuzwa mumugwagwa mupati. Mupulisa wakabalikisya alimwi kutegwa aweenzye mootokala. 
##Wakabona mootokala waakwiima ang'anda yakazingulukidwe lukwakwa. 
##Wakaimika kandukunduku kakwe munsi-munsi aacitendele mukati kamootokala.
##Haamwaandwe wakamubona mupulisa oyu mukamboni-mboni kamootokala, 
##aboobo tanaakayanda kuti amusowele ciindi. 
##'Ndimugwasye acisya mwapenga nzi?' wakabuzya naakacenguluka kuti balangane amupulisa ovu.
##'Muli amulandu wakwiindilizya kubalisya mootokala, wakaamba mupulisa,
##"Sena muli Hamwaandwe wakalanga mupulisa wakaimvwi munsi aakandukunduku kakwe ajeneeno. 
##Wakazwisya kapepa kamupandulula ankwabeleka kutondezya mupulisa.
##"Ndime Haamwaandwe mupati wambunga ya A.C Zyoonse nzyoyanda kuzyiba ulazijana awo mpoona.
##Wamana kulemba-lemba, inga wayobola kapepa ako. Wakatambika kappa kuli similawo oyu amane wakati,
##'Ndaamulimo, aboobo utandicelesyi ndiyanda kubeleka.* Mupulisa wakalanga Haamwaandwe cakunyandwa amane wakati, Mbubo, 
##pesi weelede kuzyiba kuti ulaa nsondo yomwe biyo yakubbadela. Kuti tobbadeli munsondo yomwe,
##tuya kukutola kunkuta. Eyi milandu ibbadelwa makumi obilo yamakkwaca.'
##"Sena ndikupe mpoona aawa?' wakabuzya Haamwaandwe kumwi kazwisya mpotomona munkomwi.
##wakakaka mupulisa kumwi kalanga mpotomona. 'Inga waaleta mali ku opesi yabweende bwamumigwagwa.
##Nsejisi tupepa ano twakukulemba kutondezya kuti wakabbadela.
##"Nkokuti kotola biyo mali wamana ulube zyoonse. Tee kayi ndalubizyila nduwe?' 
##Wakaamba Haamwaandwe kumwi kazwisya makumi one amusanu 
##wamakkwaca akwaasyonka mumaanza aamupulisa wakali kunyandwa kuli cakali kucitika.
##"Eeci taciyandiki kucita mweenima, wakatongooka mupulisa. "'Inga wandimanina mulimo kuti ndajatwa.'
##Cindi eci Haamwaandwe wakali dukude kale kweenda kuya kung'anda.
##Wakacaala mupulisa mbwaa asama. Wakalanga mali alimwi mbuli kuti tanaabwene. 
