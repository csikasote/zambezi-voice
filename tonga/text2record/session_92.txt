##Mbuboobo muunda wa-Efroni waku-Makipela kunembo lya-Mamre, nkukuti muunda																									
##nkulibede isempo, azisamu zyoonse zyamumuunda anyika yoonse iiengelede,																									
##mbuwakaba civubo ca-Abrahamu mumeso aabana boonse ba-Heti aboonse ibakali kunjila mumulyango wamunzi wakwe.																									
##Lino naakamana makani aya, Abrahamu wakazika Sara mukaakwe omo musempo lyamumuunda waku-Makipela kunembo lya-Mamre (ngonguwo Hebroni) munyika ya-Kanana.																									
##Muunda asempo lili mulinguwo, zyoonse zyakapegwa mumaanza aa-Abrahamu, azivube,																									
##zibe mavwikilo aakwe, mbubakacita bana ba-Heti.Izaka mbwaakakwata Rebeka																									
##Abrahamu wakacembaala, kali amyaka minji,																									
##nkabela Jehova kapede Abrahamu coolwe muzintu zyoonse.																									
##Lino Abrahamu wakaambila mulanda wakwe, mupati wabasi≈ãanda bakwe,																									
##iwakali kulanga imbono zyakwe zyoonse, kuti, Bika ijanza lyako kunsi lyacibelo cangu;																									
##lino ndakucita kuti ukonkezye muzina lya-Jehova Leza wakujulu a-Leza waansi kuti																									
##tokooyookwatya mwanaangu umwi wabana basimbi baba-Kanana mbenkede akati kabo. Uleelede kuya kucisi cangu akuluzubo lwangu,																									
##ukajanine mwanaangu Izaka mukazi nkukonya oko.																									
##Lino mulanda wakamwaambila kuti, Ambweni mwanakazi takonzyi kuzumina kunditobela																									
##kuza okuno kunyika ino, Sa ndeelede kupilusya mwanaako kucisi eco nkowakazwa, Abrahamu wakamuvwiila kuti, Ne! Toelede kupilusya mwanaangu oko abuniini.																									
##Jehova Leza wakujulu, iwakandigwisya munanda yataata amu nyika yabuzyalwe bwangu,																									
##iwakandaambila akukonka kuti, Njoopa lunyungu lwako nyika eyi, ulatuma angelo wakwe																									
##kunembo lyako, nkabela uyoobwezela mwanaangu mukazi kuzwa oko.																									
##Pele na mwanakazi tazumini kukutobela, yooangunuka kuzwa kucikonke cangu.																									
##Toelede kupilusya mwanaangu oko pe.																									
##Mpawo mulanda wakabika ijanza lyakwe kunsi acibelo-ca-Abrahamu simalelaakwe, wakonkezya mumakani aya.																									
##Lino mulanda wakatolelelaikumi lyankamele zyasimalelaakwe,																									
##wainka, waya azintu zibotu zyoonse zyasimalelaakwe mujanza lyakwe.																									
##Wakanyamuka, waya ku-Mesopotamiya kumunzi wa-Nahori.																									
##Nkabela wakafugamya inkamele anze amunzi kumbali kucikala camaanzi Kuciindi camangolezya, banakazi nibakali kuteka maanzi. Nkabela wakaamba kuti, O Jehova,																									
##Leza wasimalelaangu Abrahamu, undipe coolwe buzuba obuno akucitila simalelaangu Abrahamu caluzyalo.																									
##Bona! Ndiimvwi kumbali akasensa kamaanzi, abana basimbi babantu bamunzi baleza kukuteka maanzi.																									
##Lino na ndaambila musimbi kuti, Wence sendeka inongo yako, nywe alimwi oyo musimbi																									
##ulaamba kuti, Nywa, nkabela njootekela inkamele zyako azyaloabe ngonguwe ngosalilide																									
##mulanda wako Izaka. Mbuboobo mbunjooziba kuti wacitila simalelaangu luzyalo.																									
##Lino naakatalina kumana kwaamba, kwakasika Rebeka, ngonguwe iwakazyalilwa Betueli																									
##mwana wa-Milika muka-Nahori muzyalwanyina Abrahamu.																									
##Wakeza anongo yakwe akuko lyakwe. Oyo musimbi keebeka loko, alimwi kali nakalindu,																									
##katana kweebwa mwaalumi, Nkabela naakasika kukasensa, wakazuzya nongo yakwe, wazwa.																									
##Mpawo mulanda wakazuzaana kuyoomuswana, wati,																									
##Wence undinywisye twaanzi munongo yako. Wakavuwa kuti, Nywa, mwami. Nkabela																									
##wakafwambaana kusendeka nongo yakwe mujanza lyakwe, wamunywisya.																									
##Amane kumunywisya, wakati, Ndatekela inkamele zyako azyalo,																									
##mane zimane kunywa zyoonse. Mpawo wakafwambaana kutulida nongo yakwe mucinywido,																									
##wazuzaanina kucikala kukuteka alimwi. Nkabela wakatekela inkamele zyoonse.																									
##Lino muntu wakali kumulangisya cakuumuna, wali kulindila kuziba na Jehova wabotezya																									
##lweendo lwakwe na pe, Lino inkamele nizyakamana kunywa,																									
##muntu wakabweza kasi ta kangolida ikakali abulemu bwacisela casyekeli,																									
##ankaya zyobile zyakusamika maboko aakwe izyakali abulemu bwamasyekeli aali ikumi.																									
##Nkabela wakabuzya kuti, Wence undaambile na uli mwana wani?																									
##Sa tulakonzya kujana busena bwakoona kuliuso? Wakavuwa kuti,																									
##Ndime mwana musimbi waBetueli, mwana wa-Milika ngwaakazyalila Nahori.																									
##Alimwi wakati, Bwizu nkubuli kulindiswe, azilyo zinji, abusena bwakoona.																									
##Mpawo muntu wakakotama, wakomba Jehova, wati, Alumbwe Jehova Leza wasimalelaangu																									
##Abrahamu! Tana kuleka buuya bwakwe alusyomo lwakwe kulisimalelaangu.																									
