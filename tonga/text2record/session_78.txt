##aabili akubusalazya, nkaambo mulimbubo wakalyokezya kuzwa kumilimo yakwe yoonse																									
##Leza njaakalenga akucita. Muunda wa-Edeni																									
##Ngaaya makani aajulu anyika mbuzyakatalika nizyakalengwa, Mubuzuba obuya Jehova Leza																									
##naakacita nyika ajulu, ziziki zyamusokwe zyoonse nizyatakalina kuboneka munyika,																									
##amisamu yamusokwe niyatakalina kumena, (nkaambo Jehova Leza katana kuwisya imvula																									
##anyika, alimwi katakwe muntu wakupanda nyika, pele mwakazwa izambangulwe munyika,																									
##lyakali kutetya nyika yoonse), Jehova Leza wakabumba muntu, Wakamubumbya bulongo																									
##bwaansi, wamufulida mumpemu zyakwe muuya wabuumi, nkabela mpawo muntu wakaba muumi.																									
##Lino Jehova Leza wakalima muunda kujwe ku-Edeni, nkabela mpempawo mpaakabika oyo muntu ngwaakabumba.																									
##Elyo Jehova Leza wakameneka mpoonya awo anyika misamu yoonse iiebeka kumeso																									
##amisamu mibotu yakulya. Awalo musamu wabuumi wakaumeneka akati kamuunda, amusamu wakuziba bubotu abubi.																									
##Nkabela mumonya mu-Edeni mwakazwa mulonga wakuteteesya muunda, elyo																									
##wakapambukanya, waba zipanzi zyone. Izina lyacitaanzi ngu-Pisoni, ncencico cizyunguluka																									
##nyika yoonse ya-Havila, ingolida nkwiibede. Ingolida yanyika eyo nimbotu, alimwi																									
##nkukonya oko kuli mundaalila amabwe mayandisi aaonukisi. Azina lyamulonga wabili																									
##																									
##ngu-Gihoni, ngonguwo uuzyunguluka nyika yoonse ya-Kusi. Azina lyamulonga watatu																									
##ngu-Hidekeli, ngonguwo uutola kujwe ku-Asuri. Amulonga wane ngu-Firate. Lino Jehova																									
##Leza wakabweza oyo muntu, wamubika mumuunda wa-Edeni kuti aulime akuubamba.																									
##Nkabela Jehova Leza wakalailila muntu kuti, Misamu yoonse yamumuunda ncobeni																									
##uyooilya, cita musamu wakuziba bubotu abubi. Toelede kulya kulinguwo pe, nkaambo																									
##mubuzuba obo mboyoolya kulinguwo ncobeni uyoofwa.																									
##Lino Jehova Leza wakati, Tacili cibotu kuti muntu akale alike pe, Atumucitile sikumugwasya																									
##uumweelede. Mpawo Jehova Leza wakabumba bulongo, wacita banyama boonse																									
##bamusokwe, abayuni boonse bakujulu, wabaleta kumuntu, abone na ulabaulika buti. Nkabela																									
##banyama boonse, kufumbwa mazina muntu ngaakabaulika, bakaulikwa mbubonya. Aboobo																									
##muntu wakaulika iŋombe zyoonse abayuni bakujulu abanyama boonse bamusokwe mazina.																									
##Nekubaboobo teekwakajaninwa muntu sikugwasya uumweelede. Elyo Jehova Leza																									
##wakaoneka muntu iŋonzi impati, Nkabela naakacili mukoona, wakabweza kamwi																									
##katumpango twakwe, wasinka cipulo cako. Lino ako kampango nkaakagwisya mumuntu,																									
##Jehova Leza wakakabumbya mwanakazi, wamuleta kumuntu. Mpawo muntu wakaamba kuti,																									
##Ma! Ncobeni oyu ulijisi zifuwa mbubonya mbuli zifuwa zyangu anyama mbubonya mbuli																									
##nyama yangu. Uleelede kuulikwa mukaintu, nkaambo wazwa mumuntu. Nkaambo kako																									
##mwaalumi uleelede kusia wisi abanyina akukakatila kumwanakazi wakwe, babe nyama																									
##yomwe buyo. Nkabela boonse bobile bakali basizinswe, mwaalumi abanakwe, pele																									
##kabatakwe insoni. Adamu a-Eva mbubakabisya																									
##Lino inzoka kiijisi maanu kwiinda banyama boonse bamusokwe Jehova Leza mbaakalenga.																									
##Nkabela yakaambila mwanakazi kuti, Sa ncobeni Leza wakaamba kuti, Tamweelede kulya																									
##misamu yoonse yamumuunda? Elyo mwanakazi wakaambila inzoka kuti, Micelo yamisamu																									
##yamumuunda tulailya, pele micelo yamusamu oyo uuli mukati kamuunda, Leza waamba																									
##kuti, Tamweelede kulya njiyo pe, alimwi tamweelede kwiiguma, kuti mutafwi. Mpawo																									
##inzoka yakaambila mwanakazi kuti, Ne! Tamukonzyi kufwa pe. Nkaambo Leza ulizi kuti																									
##mubuzuba obo mbubonya mbomuyooulya, meso aanu ayoojuka, lino muyooba mbuli Leza,																									
##muyooziba bubotu abubi mbububede. Lino mwanakazi wakabona kuti musamu mubotu																									
##kukuulya, alimwi ulabotezya meso, alimwi ulayandika kukupa muntu busongo. Nkabela																									
##mpawo wakabweza micelo yawo, walya. Alakwe mulumaakwe, wakamupa, alakwe wakalya.																									
##Mpoonya awo meso aabo boonse bobile akajaluka, nkabela bakaziba kuti bali azinswe, Lino bakatalika kusuma matu aamukuyu akulicitila zilivumbilizyo.																									
##Lino bakamvwa ijwi lya-Jehova Leza uleendeenda mumuunda izuba nelyakatalika kubomba, nkabela oyo muntu Adamu abanakwe bakayuba akati kamisamu yamumuunda kuti																									
##bataboneki kumeso aa-Jehova Leza. Elyo Jehova Leza wakaita Adamu, wati, Uli kuli? Wakavuwa kuti, Ndamvwa ijwi lyako mumuunda, lino ndafwa bweeme nkaambo kakuti																									
##ndisicinswe, aboobo ndayuba. Wakati, Ino ngwani wakakulwiida kuti uli sicinswe? Sa walya																									
