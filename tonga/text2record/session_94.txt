##kuti, Sa ulayanda kwiinka amuntu oyo? Wakavuwa kuti, Ndainka.																									
##Aboobo bakasungula Rebeka mucizi wabo asikumulela wakwe amulanda wa-Abrahamu abantu bakwe.																									
##Nkabela bakalongezya Rebeka, bati, O mucizi wesu, koba banyina bazyuulu zyazyuulu																									
##zyabantu, alunyungu lwako luvube mulyango wabaabo balusulide.																									
##Mpawo Rebeka wakanyampuka abasimbi bakwe, batanta ankamele, batobela muntu oyo.																									
##Mbuboobo mulanda mbwaakatola Rebeka akwiinka awe.																									
##Lino Izaka kalongede kuzwa ku-Cikala ca-Lahai-roi, kakede munyika ya-Negebi.																									
##Nkabela Izaka wakali kuya bweendeenda musokwe ciindi cagoko; elyo naakatambya meso																									
##aakwe wakabona inkamele zileza. Alakwe Rebeka wakatambya meso aakwe,																									
##wabona Izaka, elyo wakaseluka kuzwa kunkamele yakwe, wabuzya mulanda kuti,																									
##Ino nguni oyu mwaalumi uuza bweendeenda musokwe kuzootuswanaanya?																									
##Mulanda wakati, Ngonguwe simalelaangu, Mpawo wakabweza kaputi, walivumba kumeso.																									
##Lino mulanda wakalwiida Izaka zintu zyoonse nzyaakacitide.																									
##Nkabela Izaka wakanjizya Rebeka mutente lya-Sara banyina.																									
##Wakatola Rebeka, abe mukazi wakwe, nkabela wakamuyandisya.																									
##Aboobo lzaka wakaumbulizigwa.Bana ba-Ketura																									
##Lino Abrahamu wakakwata aumwi mwanakazi, izina lyakwe kali Ketura.																									
##Nkabela zintu zyoonse nzyaakajisi, Abrahamu wakazipa Izaka.																									
##Bana babasimamambe Abrahamu mbaakajisi, Abrahamu wakabapa zipo akubamwaisya																									
##kuzwa kuli-Izaka mwanaakwe naakacili muumi, nkabela bakaya kujwe kunyika yakujwe. Abrahamu mbwaakafwa																									
##Lino mazuba aabuumi bwa-Abrahamu ngaakapona akasika kumyaka iili mwanda amakumi aali musanu aabili amusanu.																									
##Nkabela kumamanino, Abrahamu naakafwa, kali abucekulu bubotu, kacembeede loko, Elyo wakaya kulibasinsiku bakwe.																									
##Lino Izaka a-Ismayeli bana bakwe bakamuzika musempo lya-Makipela kumuunda wa-Efroni mwana wa-Zohari																									
##Lino Abrahamu naakamana kufwa, Leza wakalongezya Izaka mwanaakwe, Nkabela Izaka kakede ku-Cikala ca-Lahai-roi.																									
##Bana ba-Ismayeli. Ngaaya mazyalani aa-Ismayeli mwana wa-Abrahamu,																									
##ngonguwe Hagare mu-Egepita mulanda wa-Sara ngwaakazyalila Abrahamu.																									
##Ngaaya mazina aabana ba-Ismayeli, balilembedwe mbubakazyalwa: mwana mutaanzi Ngaayo mazina aabo mutunzuunzi twabo amumakalilo aabo, bami bali ikumi ababili muzisi zyabo.																									
##Lino ngooyu mweelwe wamyaka yabuumi bwa-Ismayeli: myaka iili mwanda amakumi otatwe amusanu aibili, Elyo lumwi wakafwa, waya kulibasinsiku bakwe.																									
##Bakali kukala koonse koonse kuzwa ku-Havila kusikila ku-Suri, kunembo lya-Egepita kulubazu lwakuya ku-Asuri.																									
##Jakobo a-Esau mbubakazyalwa																									
##Lino ngaaya mazyalani aa-Izaka mwana wa-Abrahamu. Abrahamu wakazyala Izaka,																									
##nkabela Izaka naakaba amyaka iili makumi one, wakakwata Rebeka mwana musimbi wa-Betueli mu-Aramu waku-Padanaramu, mucizi wa-Labani mu-Aramu.																									
##Nkabela Izaka wakakumbilila mukazi wakwe kuli-Jehova, nkaambo kali musundi,																									
##nkabela Jehova wakaswiilila, elyo Rebeka mukaakwe wakaminta.																									
##Lino bana bakali kuzundana mwida lyakwe. Mpawo wakati, Na makani ali boobo,																									
##nkaambonzi nencipona? Lino wakaya kukubuzya kuli-Jehova.																									
##Nkabela Jehova wakamwaambila kuti,Muli misyobo yobile muzyalilo lyako;																									
##Amikowa yobile iyoozwa mwida lyako. Umwi musyobo uyoojata inguzu kwiinda musyobonyina,																									
##Amupati uyoobelekela muniini milimo.																									
##Lino ciindi cakutumbuka nicakasika, kwakabonwa mayanga muzyalilo lyakwe.																									
##Mutaanzi wakazwa kasalala, amubili akwe woonse kauli mbuli cibaki caboya,																									
##nkabela bakamuulika izina lya-Esau. Musule lyayooyo kwakazwa mwanike wakwe,																									
##nkabela ijanza lyakwe lyakalijisi kasindi ka-Esau, aboobo bakamuulika izina lya-Jakobo.																									
##Nkabela Izaka kajisi myaka iili makumi aali musanu aumwi naakabazyala.																									
##Esau mbicaakauzya bupati bakwe																									
##Lino balombe nibakakula, Esau wakaba sikuvwima, bwizubwesaka,																									
##pele Jakobo kali muntu waamunzi. Nkabela Izaka kayandisya Esau, nkaambo wakali kulya nyama yakwe, pele Rebeka kayandisya Jakobo.																									
##Cimwi ciindi Jakobo naakali kujika musinza, Esau wakazwa musokwe, ulikateede.																									
##Mpawo Esau wakaambila Jakobo kuti, Wence undisusuzye oyo musinza uusalala, nkaambo ndakataala.																									
##Jakobo wakavuwa kuti, Taanguna kunduuzizya bupati bwako. Esau wakati, Langa!																									
