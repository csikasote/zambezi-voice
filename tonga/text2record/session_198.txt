##Tacili cibotu kufwambaana kusalazya cintu, Na musule uciyeeya zikonke zyako.
##Mwami musongo ulapupulula basizibi, Akubaziya amavili aakwe, Muuya wamuntu ndilampi lya-Jehova,
##Lilalingula moonse mukati kamoyo. Luzyalo alusinizyo nzezibamba mwami; Cuuno cakwe cilikazikidwe aluzyalo.
##Bulemu bwabakubusi ninguzu zyabo, Pele kweebeka kwabapati nimvwi zyabo.
##Zyuumo zicisa zilagwisya bubi; Mibunda ilasalazya mukati kamoyo.
##Moyo wamwami nkalonga kamaanzi mujanza lya-Jehova, Ulakatola kufumbwa nkwayanda.
##Inzila zyoonse zyamuntu zililuleme mumeso aakwe, Pele Jehova nguulingula myoyo.
##Kucita cakululama acakoololoka. Cilayandika kuli-Jehova kwiinda zipaizyo.
##Meso aalikankaizya amoyo uulisumpula, Ilampi lyabasizibi, zyoonse nzibi.
##Makanze aabasungu alaleta zilyo zinji, Pele uufwanzya makani ulajana bucete buyo.
##Kujana imbono kululimi lwakubeja. Ngusikunkwe uumwaika akakole kalufu,
##Lunyonyongano lwabasizibi lulabatolelela, Nkaambo bakaka kucita bululami.
##Inzila yabasikasampusampu ilipilingene, Pele milimo yabasalali ililuleme.
##Kukala acooko cakulululi lwaŋanda nkubotu. Kwiinda kukala amwanakazi silwaambwe muŋanda impati,
##Moyo wasizibi ulisukeme bubi; Mweenzinyina tafwidwi buuya kulinguwe.
##Na sikasampusampu wakomwa, uutaiyide ulaiya; Na musongo waiyigwa, ulajata luzibo.
##Mululami ulayeeya iŋanda yasizibi; Basizibi balawisigwa mulunyonyooko.
##Uusinka matwi aakwe kukulila kwabacete, Alakwe uyoolila akutamvwigwa.
##Cipo cakusisikizya cilalesya bukali; Makulo aamunkomo alamanya lunyemo lupati.
##Makani naabetekwa kabotu, cilabotezya baluleme, Pele cilayoosya ucita zibi.
##Muntu uuleya munzi la yabusongo Uyoolyokezya akati kabafu.
##Uuyandisya misobano uyooba mucete; Uuyandisya waini amafuta takooyooba muvubi pe,
##Sizibi ulaba cinunuzyo camululami, Abasilweeno balatola milandu yabaololokede.
##Ncibotu kukala munyika yacimpayuma Kwiinda kuba amwanakazi silubweko.
##Imbono ziyandika zilakala muŋanda yamusongo, Pele muntu mufubafuba ulazimwayaula.
##Uutobela bululami aluzyalo Ulajana buumi abulemu. Musongo ulalwisya munzi wabasintaze,
##Ulawisya buyumu bwaŋanda njebakali kusyoma. Uubamba kabotu mulomo wakwe alulimi lwakwe
##Ulalivuna kumapenzi. Sikulisumpula uulikankaizya, izina lyakwe ngusikasampusampu;
##Ulacita cabukali acakulisumpula. Cisusi camutolo cilamujaya, Nkaambo maanza aakwe alakaka kubeleka,
##Ciindi coonse sizibi uleemuzya, Pele mululami ula pa, takasyi pe. Cipaizyo casizibi cilasesemya,
##Kwaambisya na wacileta amoyo wabubi. Kamboni sikubeja ulanyonyooka, Pele majwi aamuntu uuswiilila alakalilila,
##Muntu sizibi ulayumya busyu bwakwe, Pele uululeme ulayeeya kabotu inzila zyakwe.
##Taakwe busongo, taakwe luzibo, Taakwe lulayo lukonzya kubisizya Jehova.
##Ibbiza lilabambilwa buzuba bwa nkondo, Pele Jehova nguupa lufutuko. Izina bbotu lilayandika kwiinda buvubi bunji,
##Aluzyalo ndubotu kwiinda insiliva angolida. Batengwana abavubi balaswanaana; Jehova ngumulengi wabo boonse.
##Muntu uucenjede, abona mapenzi, ulayuba, Pele bataiyide balaindilila aboobo balapenga.
##Kulibombya akuyoowa Jehova Kulaleta buvubi abulemu abuumi. Mamvwa atukole, zyoonse mozili munzila yabapilingene,
##Pele uulibamba kabotu uli kule kulinzizyo. 6Iyisya mwana aende munzila iielede, Lino akomena takooyooleya mulinjiyo.
##Muvubi uleendelezya mutengwana; Sizikoloto ngumuzike wasikukolotya. Uubyala zitaluleme ulatebula mapenzi;
##Musako wabukali bwakwe ulamaninina. Syacaaba ulajana coolwe, Nkaambo ulaabana zilyo zyakwe abatengwana.
##Tanda sikasampusampu, lino inkondo ilamana; Kukazyanya akulwana zyoonse zilaleka.
##Uuyandisya kusalala kwamoyo, alimwi uli amwaambo waluzyalo, Mwami ulaba muzwalani wakwe,
##Meso aa-Jehova alalanga luzibo, Pele ulanyonyoona majwi aabasilweeno, Mutolo ulaamba kuti, Kuli mulavu anze!
##Njoojayilwa mumigwagwa.Mulomo wamwanakazi mweenzu ncilindi cilamfu; Uukalalilwa Jehova ulawida mulincico.
##Bufubafuba bulaangidwe mumoyo wamwana, Pele musako wakukomya ulabutanda, Uupenzya bacete kuti alivuzizye imbono,
##Ayooyo uupa bavubi, ulasikilwa kubula buyo. Tusimpi atumwi twamisyobo misyobo.
##Cenjeka kutwi kwako, ukaswiilile majwi aabasongo; Bika moyo wako kuluzibo lwangu;
##Nkaambo cilabota na wabamba makani mukati kako, Alimwi oonse alibambidwe kumilomo yako.
##Kuti usyome Jehova, Ncencico ncindakuzibisya makani aya ayebo sunu. Sa nsina kukulembela makani aali makumi otatwe,
##Makani aalulayo aluzibo, Kuti nkuzibye ciluleme acalusinizyo, Uvuwe majwi aalusinizyo kulibaabo bakutuma.
