##Eci nkaambo kakuyandana kapati. Ulajana mubasimbi mbatayandi tasiki pe.
##Ncotwaamba kuti inzi ikukala njkuyanda. MAULU AAMUFWU AZYIBILWA KUMWANA
##Otu twaambyo ulajana akamwi kuli mumusalo mobakabelesya. 
##Mbuli kaaka tunji-tunji bakabelesya liciswa mwana.
##Nobasika kulanga mwana ulamvwa kabalyoombookela kuti,
##â€œ'Ino omukalima Leza kaambwa limwi,kakugwasya.
##Kaciba biya amiciso mibi mafuwa cikulekele. 
##Ino kociswa nduwe ousyi naanga mbubo.
##Bakaamba kale kuti maulu aamufwu azyibilwa kumwana."
##Lyoonse muntu azyala mwana, nokuba kuti Iwakwe wafwa,
##pesi zina lilacaala kumwana munzila zinjaanji.
##Alimwi nkobali bantu balizyalilalyo biya. 
##Ulajana mwana wakwe wakamukokolola kokololwi. 
##Oyo muntu nafwa,kufumbwa bantu babona mwana bayeeya usyi.
##Cimwi cindi mwanaako ulilomenye kapati, cimwi ciindi talomenye ulabba antela mundwani lyoonse; 
##pesi kufumbwa ncaacita baamba zina lyausyi ategwa mulange mwanaa ndaba.
##Aaka kaambyo takaambi maulu aalo pe, kaamba zinji.
##Cimwi cindi mwanaako waakukozya bunkutwe,
##antela bwaamu, kufumbwa munzila njaakukozya,
##Bantu bamubona kacita boobo lyoonse baibaluka nduwe.
##Ncibotu kuzyala nkaambo bantu inga kabakuyceya nofwa.
##MBEBA NTUMBU TIINONZYI BULA
##Tunji-tunji ulamvwa bamacembele kabaamba kuti
##mbeba ntumbu tinonzyi bula. Ino nkokutyani? Caamba
##kuti muntu uuzyede lyoonse abona nkaabona kaligwa,
##usaanguna kuyeeya bana bakwe kwinda da lyakwe.
##Sena tonababona bapati nobanga azyila musyokwe, doono
##aletelezye tucelo-celo tuligwa kubana? Kuti mukeende
##amuntu uuzyede musyokwe, uya kubona mpomuya
##kujana kacelo kaligwa, uya kuti pe ootu ntolele twana twangu kumunzi.
##Uya kuleka Iwakwe naimvwide nzala.
##Balo kuti bamacembele antela bakaintu, kufumbwa
##nkaabona kaligwa, ulabona kamwi walya kamwi nkuvwunga mumulembo nkutolela bana kunanda. 
##Muntu utakwe mwana, koonse nkaabona nkakakwe alike. 
##Kunyina ngwapopa pe. Nguncelele bula, uzyi da lyakwe lilike.
##Waakuba amwana ayebo buya kukumanina
##buncelele bula ambeyo mbwindakabede.
##CUULU GIBOMBA KUDINKILA
##Aaka kaambyo tunji-tunji bakabelesya cindi kuti muntu kasela musimbi. 
##Ulizyi ayebo kuti kusela musimbi ncintu cikatazya kapati, 
##Alo kuti lyali lyansiku, kusela wali mulimo muyumu nta. 
##Sunu caba cikuwa. Kufumbwa osela buzuba bomwe bakupa. 
##Kaindi tibaali kupa kufwambaana,
##pesi nokuba boobo sikusela taali kutyo mpwa pe.
##Wali kuna awalo nkuzumanana lyoonse.
##Azyila kukusela, asika kumunzi balamubuzya basazinyina kuti, 
##"Koamba omukalima, waakuleta akutyani sunu?"
##Walo ulati,"Pe basa acili mayumu nta."
##Elyo balati "Katuzumanana biyo nobakasya, 
##ulu cibomba kudinkila, ndiza inga limwi balatupa."
