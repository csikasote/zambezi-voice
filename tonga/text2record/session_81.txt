##wakati, Oyu mwana nguukonzya kutuumbulizya mumilimo yesu akutulemununa makataazyo																									
##ngaajana maanza esu nkaambo kanyika Jehova njaatukide. Nkabela mazuba Lameki																									
##ngaakapona naakamana kuzyala Nowa akasika kumyaka iili myanda yosanwe amakumi aali																									
##musanu aane amusanu, alimwi wakazyala bana balombe abasimbi. Aboobo mazuba oonse																									
##Lameki ngaakapona akasika kumyaka iili myanda iili musanu aibili amakumi aali musanu																									
##aabili amyaka iili musanu aibili, elyo wakafwa.																									
##Lino Nowa naakaba amyaka iili myanda yosanwe, wakazyala Semu a-Hamu a-Jafeti.																									
##Nowa mbwaakali mululami akati kabantu basizibi																									
##Lino bantu nibakatalika kuvula ansi, alimwi nibakali kuzyala bana basimbi, bana ba-Leza																									
##bakabona bana basimbi babantu kuti mbabotu, nkabela bakakwata kufumbwa mbobakali																									
##kuyanda akati kabo. Mpawo Jehova wakaamba kuti, Muuya wangu tuukooyookazyanya																									
##lyoonse amuntu pe, nkaambo ninyama buyo. Mazuba aakwe ayooba myaka iili mwaanda																									
##amakumi obile. Mumazuba alya kakuli babbabbani ansi. Nkabela kusule lyayaaya, bana																									
##ba-Leza nibakaswanana abana basimbi babantu, bakabazyalila bana, mbombabo bakaba basinguzu baciindi, bantu basimpuwo.																									
##Lino Jehova wakabona kuti bubi bwabantu baansi bulayoosya, amiyeeyo yoonse bantu njibayeeya mumyoyo yabo mibi luzutu mazuba oonse, abooboÂ­ Jehova wakausa nkaambo																									
##kakulenga muntu, wakapenga mumoyo wakwe. Nkabela Jehova wakaamba kuti, Bantu																									
##mbondakalenga, nzoobaziminganya ansi. Nzooziminganya bantu abanyama, bauka abayuni																									
##bakujulu boonse, nkaambo nda usa kuti ndakabalenga. Pele Nowa wakafwidwa luzyalo mumeso aa-Jehova.																									
##Njeeyi mizukulu ya-Nowa. Nowa kali muntu uululeme, katajisi kampenda, akati																									
##kabasaanyina. Nowa wakali kweenda a-Leza. Nkabela Nowa wakazyala bana botatwe, Semu, Hamu a-Jafeti.																									
##Lino nyika yakabija kumeso aa-Leza, alimwi nyika yakazula luuni. Lino Leza wakabona																									
##kuti nyika yabija, nkaambo bantu boonse bakalibisizye inzila zyabo ansi, nkabela Leza																									
##wakaambila Nowa kuti, Ndakanza kumanisya bantu boonse, nkaambo nyika ilizwide luuni																									
##nkaambo kabo. Ncobeni njoobanyonyoona anyika yoonse. Kolipangila bwaato bwazisamu																									
##zyagofa. Obu bwaato ubucite azimpetu, alimwi uleelede kubuziluluzya mukati aanze insakizi.																									
##Mbuboobu mboelede kubucita. Bulamfu bwabwaato buleelede kuba tukokola tuli myanda																									
##yotatwe, bwaamba bwabo bube tukokola tuli makumi osanwe, abwiime bwabo bube tukokola																									
##tuli makumi otatwe. Ucite impulunguzyo mubwaato, zibe kakokola komwe kuzwa																									
##kulululi, Awalo mulyango wabwaato uubike mulubazu lwabo. Alimwi yaka zimpetu zyaansi,																									
##azimwi zyabili zyakujulu, azimwi zyatatu kujulu lyazeezyo. Lino mebo ndaleta																									
##izambangulwe lyamaanzi ansi lyakunyonyoozya nyama yoonse yabaumi baputa ansi, Boonse																									
##buyo bali munyika bayoozanga. Pele webo tuyootangana cizuminano ayebo, aboobo																									
##uyoonjila mubwaato, webo abana bako amukaako abamukabana bako. Alimwi akati																									
##kabanyama bamisyobo yoonse, uyoonjizya bobile bobile mubwaato kuti baponesegwe																									
##anduwe, Bayooba mweenze amuzyazi. Abalo bayuni bamisyobo misyobo, abanyama																									
##bamisyobo misyobo, abauka bamisyobo misyobo bayavula ansi bobile bobile baleelede kuba																									
##ayebo kuti baponesegwe. Alimwi bweza zilyo zyamisyobo yoonse, kufumbwa ziligwa,																									
##ukazilondole, kuti zibe bulilu bwako abulilu bwabo. Lino Nowa wakacita obo. Wakacita																									
##mbubonya mbuli Leza mbwakamulailila.																									
##Izambangulwe mbulyakayuminina																									
##Lino Leza wakaibaluka Nowa abaumi boonse abanyama mbaakali abo mubwaato. Mpawo																									
##Leza wakaungya muuwo anyika, nkabela maanzi akatalika kuyosa. Tusensa toonse																									
##twamatoolo azipulo zyakujulu zyoonse zyakasinkwa, awalo mucobocobo wakalesegwa.																									
##Maanzi akali kuya buunguluka ansi, mane lumwi kumamanino aamazuba aali mwanda																									
##amakumi osanwe maanzi akaceya. Lino mumwezi wamusanu aibili, mubuzuba bwakumi amusanu aabili bwamumwezi, bwaato bwakacuta azilundu zyaArarati. Nkabela maanzi																									
##akacili kuya buceya mane kusikila kumwezi wakumi, lino mumwezi wakumi, mubuzuba																									
##butaanzi bwamumwezi, mitwe yazilundu yakaboneka.																									
##Amane buyo mazuba aali makumi one, Nowa wakajalula cipulo ncakacitide mubwaato,																									
##watuma cikwangala. Nkabela wakauluka-uluka koonse koonse mane maanzi akayuminina																									
##ansi. Alimwi wakatuma inziba, kuti abone na maanzi atalika kuceya ansi. Pele inziba																									
