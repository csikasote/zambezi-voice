##Tanaakazyikuti musimbi wakasinkililwa kale. Nkaambo kakuyanda musankwa,
##musimbi tanaakaamba kumusankwa kuti uli sinkilidwe. boobo awa taku ncotunga awalo musankwa twamubikkilizyila.
##Haamwaandwe wakativwiile amane wakaile kuleka wacaala mbwaa asama. 
##Lwando wakalibamba biya kukkala amane wakati; 'Mbombuboobo Mutelampondo. 
##Aawa ndamvwa kuti musilisi nguhaatwaakwe aboobo utakamunyonganyi. 
##Ncindaambila boobo nkaambo ndilizyi kuti ooyu musilisi lyoonse ulaunka kubalika-balika kumangolezya kutegwa 
##lyoonsekalaa nguzu. Ulabalika lyoonse ciindi nceena mu Musumbuluko, muli Bwatatu amuli Bwasanu.
##Kunyina nalovwa kubalika mumazuba aya ngundaamba ccita kakuli ulaciswa.
##Aboobo ciindi eeci, inga mukaintu mwamujana alikke. Tabajisi mwana naba muntu bio umbi ngobalela.
##'Kuli musankwa pesi uubeleka kwakwe. Oyu musankwa, masiku inga uleendeenda kulonda munzi, 
##pesi ulazilaika mbuli buzilaika lukumba masikati. Inga mwanjila biya kabotu-kabotu katamubwene, pesi kaliko. 
##Pesi nokuba boob weelede kulangisisya kutegwa atakazinyonyonganyi zintu. 
##Alimwi ndasoka ndaluba; kuli mubwa unga wasotoka lukwakwa lulamfwu kwiinda muntu akuluma kufwumbwa
##ciimayima kunze, akusotokela mukati alimwi. Kuli umwi ubona kuti muntu kasiside zilwanyo, 
##ntobolo noliba panga. Ooyu mubwa inga wakunyanga zintu eezi akukusiya azilonda.
##Aaba babwa beelede kubambwa kabotu kamutaninga
##Nkaambo kuti mukapapalisye kunjila masiku babwa aba kabaliko, mubwina bwalukonkola. 
##Beci mpociindene akunjila cili mumaanza anu mbuli Imbomuya kubacita baba aba. 
##Swebo ncotuyandankuti mulimo ukacitwe: Mbomuya kuncita, ndunywe mucibwene.
##Mebo ndali kumwaambila kumpela,' wakamanizya Lwaando.
##nzyomuya kuswaana Mutapengi, swebo twaambo tuli mbuli bwatootu kunyina makatazyo kapati.
##Kunyina cakatazya bwawaawa. Mundaambile biyo buzuba mbomuyanda" kuli muunda ukalimwe, 
##ndiya kulima, wakaamba Mutelampondo. 'Tuya kukwaambila buzuba bwakulebula diba.
##Ono twali kuyanda biyo kuti tuteye. Notutana kwaambila, neibi kucita cintu. 
##Tuya kukwaambila kuti nceciindi ecino kotalika mulimo wako.
##Ino kayi nkooko tumvwane, wita ongaye mbwaanga swebo ncuulu biyo comwe?" wakabuzya Lwando.
##'Taku musa kutali cuulu comwe. Towubwene sena kuti mulimo oyu tauli muubawuba? 
##Kufwumbwa kuti ndalubizya panini, kwamana ndanyikila abutalitali,
##Wakatongooka Mutelampondo. 'Inga mwandipa biyo zyuulu zyobilo zyamakwacha.
##bubo sena tutakazyanyi kapati; baakazyanya baa. wakatyokezya pesi kunyina waamanizya.
##"Tuya kukupa cuulu comwe, alimwi mulimo waakucitwa tuyakukupa cimbi cuulu,
##Haamwaandwe wakalanga kumweenzyinyina. Tanaakamukonda mbuli mbwaakali kukanana. 
##Wakamusandukila kapati. Wakamubeda mujayi mupati, tanaakazyi kuti muntu wakwe. 
##Cakamukopa kapati mbuli mbwaakaciinganina kakuli nguwakali kumulela musimbi kuzwa buniini bwakwe. 
##Wakaile kuumuna, nokuba kutí mubili wakali ku¿yangama. Yalo nkasaalo mbuli kati wakali kulunduka.
##'Mbubo kalombwana inga twakuzyibya bwakutalika mulimo wako muyunu,
##Buzuba wakaamba Lwando kumwi kanyamuka. Bakamulaya ulaa munzi; 
##mpamunga bakaya mpubakasiide mootokala wabo.
##Wakeenzya mootokala Lwando mumugwagwa nguwena wamankanda ngubakaletezyede.
##"Sena ulya ngomulimo wang'anda ilya; kubambila twaambo mbuli bwatootu?' wakabuzya Haamwaandwe.
##Taku, wakavwiila Lwando cabulenga mbuli kut; tanaakali kuyanda kuvwiila.
##'Ulya muntu ngusimakwebo aasiyene-siyene. Ulijisi maanda otatwe aawulisyila bukoko,
##ulijisi izintoolo zyone mweena mudolopo omuno. Baya mbabategwa waavwubila mwida. 
##Kusanganya amulimo oyu, alimwi nguuinda kucizyiba akufwambaana Lusaka loonse mboluzulwa. 
##Omuya mung'anda, mwabambila tuswaangano tujatikizyazyamakwebo.'
##Haamwaandwe wakalanga mweenzyinyina amane wakavwumba meso akutalika kuyeeya zyakali kucitika mazuba aakamana.
##Haadunka uuli ngowakabikkwa kuba musololi mupya wambunga ya NECO abamwi balupati-pati munkamu, 
##bakawoomana balikke kulya mulaka muswaangano nowakamana. 
##Nkombo awaio wakaliko ambali nkaambo wakali simubweza twaambo. 
##Wakali ngowabamwi balembi bamapepa aabalwa makani.
