##Ncaakazyi biyo walo ncakuti kaliko, natako Caalama mung'anda walo wakali nabutema. 
##Kuzwa cindi cakafwa bakaintu bakwe mbaakali kuyanda amoyo oonse kkumi lyamyaka yainda, 
##wakali kubamba mwanaakwe musankwa alikke kakunyina umbi uumugwasya. 
##Mwana ooyu wakali kumuyeekezya mukaintu wakwe wakamusiya ngobakali kumvwana kapati. 
##Oyu mwana wakali kwilya kucikolo cabasankwa balo. Nkukwena kucikolo nkwaakali kukkala. 
##Haatimba wakali kuyanda kuti mwana ayiye kukkala abantu batali bana bokwabo. 
##Wakali kuyoowa kuti inga kaya kunyongana mwana kumukkazika ang'anda.
##lyamyaka yakayinda mumugwagwa nguwena ooyu, kabali mumootokala amukaintu wakwe Malungo. 
##Malungo awalo wakali kuyoowa kuti mootokala kaubalika kapati. 
##Cindi eeci musilisi wakali kukkomana kucesya-cesya kweenda nkaambo
##kaluyando ndwaakajisi kumukaintu wakwe. Kutali ceeci cakali kucitika ino. 
##Ngooyu musimbi ulila kukwatwa kuli nguwe. Kuti oyu musimbi wazumina kukkala biyo mung'anda 
##kakunyina kuswaana naa kusikana amubili, inga cabota.
##Kabaile kupona biyo antoomwe mbuli bana bokwabo.
##Haatimba wakabona cikwankwani cakalembedwe kuti Mazabuka Rural Council.
##Caalama wakajalula meso Wakatalika kukola amane wakalibamba biya kukkala.
##Amane wakalanga Haatimba. ‘Aalya ampela, inzila ilanyona iya kulubazu Iwakululyo. 
##aboobo munyone muccilile njiyo,’ wakaamba Caalama, ciindi ceci kalemeka. 
##'Ndakali kumwaambila kuti takuli kulamfwu kapati kuzwa mumugwagwa wataala. 
##Ono tuli aafwafwi kusika,' wakayungizya.
##Haatimba wakaguna-guna mutwe kutondezya kuti wamuwa. Naakasika awo mpaakambilwa, 
##wakaima-ima, amane wanyona. Naakalulama mumugwagwa ooyu wakatalika
##kwiimba kayimbo nkaakali kuyanda kapati kakuti, 'Kuli Booye bana bakubusi beebelwa mumalobe motubede tobalombwana.'
##'Tee mpaawa twasika,' wakaamba Caalama. Haatimba wakanyona mootokala.
##Kwakali lukwakwa lwamaluba Iwakazingulukide munzi.
##Haatimba wakali kweenzya mootokala kabotu-kabotu ciindi eeci. 
##Amane wakabuzya, 'Ino aawa njili ng'anda yabauso?' Ncaakabuzyila nkaambo maanda akali manji,
##Caalama wakalanga Haatimba kumwi kaseka-seka wakavwiila wakati, 'Oonse aaya maanda ngaabataata."
##"'Taku usobana biya!' wakakazya Haatimba cakunyandwa. 'Mulange ncobeni biya taata munene oonse maanda aaya
##ngaabataata,' wakavwiila Caalama kumwi kaciseka. 'Bataata bakwete bakaintu lusele. 
##Bamwi mbajwa babo, bakaboola kukkala okuno. 'Ino kayi njili ng'anda yabamaama bako ono aawa?'
##wakabuzya Haatimba nkaambo maanda akavwulisya. ""Njiyona eeyi impati iili akati,' wakavwiila Caalama,
##"katuya tusiye mootokala mumona munsi-munsi aang' anda njiyona ilya.'
##Haatimba wakaakwiimika mootokala wakwe akati kamatalakita obilo amane wakabuzya, 
##'Ino kayi nkaambo nzi ng'anda yokwanu ncoili mpati kwiinda zimwi alimwi yalo ili akati?'
##Kwakali kwille kuumwine zi, mubuzyo wakwe tiiwakarvilwa. 
##Wakanyandwa kuti taku akabwa kakuwa nokuba kana kalila.
##"Ndiyeeya kuti balalyookezya,' wakakanana Caalama.
##"Beelede kuti kabali mucimvwule camusamu ulya mupati.
##Wakatondeka munzi nkouli kujwe akuzumanana kati, Kuwwila mubuzyo wan, 
##nkaambo bamaama mbabapati. Mbakaintu mbubakasaanguna kukwata bataata. 
##Hena mundaambila: kuti tamucizyi cilengwa eeci kuti ncecicitika mu Butonga kuti muntu waalika?'
##Bataata taku nibakakwete maali,' wakavwiila Haatimba. "Tweende limpi kucisamu kuya, naa nywebo mucaale mung'anda?'
##'Nee, kondisiya biyo mung'anda mebo,' wakavwilla Haatimba kumwi kalangilila bakombwe
##bobile bakali kulwana. 'Balaboola kuzyi kundaanzya mung'anda. Mbubo hena katuya tunjile mung'anda. 
##Mucibona aakale bakombwe banji balwana okuno. 'Nkoamba* boobo ndayeeya cindi nindakacili mwana.
##Mbuli kuti nduwe baama. Ino wazyiba buti kuti kulalwana bambi bakombwe katutana unka?'
##'Tiindazyi kuti zyamunoneezya nkuku nkozilwana ani nitwacili kulangilila,
##wakavwiila Caalama kumwi kakonkoola acijazyo cang'anda yokwabo amane wakacitonka cajaluka.
##Mudaala Chiingäbacende, usyi Caalama, wakanyamuka acuuno cacipaya casiluwe mpaakakkede. 
