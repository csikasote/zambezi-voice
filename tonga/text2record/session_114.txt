##Nkabela Josefa wakabeenzya boonse bobile, Efraimu mujanza lyakwe lyalulyo kuya																									
##kucimwensi cakwe ca-Israyeli, a-Manase mujanza lyakwe lyacimwensi kuya kululyo lwa-Israyeli, wabaswenya afwiifwi kulinguwe.																									
##Mpawo Israyeli wakatandabika ijanza lyakwe lyalulyo, wajata amutwe wa-Efraimu, ngonguwe mwanike, alyalo ijanza lyakwe lyacimwensi wakalijatya amutwe wa-Manase,																									
##aboobo wakapinganya maanza aakwe, nkaambo Manase kali mutaanzi, Lino wakalongezya Josefa, wati,																									
##Leza ngubakabelekela bamataata Abrahamu a-Izaka, Leza iwakandeembela kuzwa kubwanike bwangu akusikila sunu,																									
##Angelo iwakandivuna kububi boonse,longezye balombe,																									
##Kuti izina lyangu azina lyamatata Abrahamu a-Izaka likalilile mulimbabo																									
##Lino Josefa naakabona kuti wisi wabika ijanza lyakwe lyalulyo amutwe wa-Efraimu, wakabijilwa,																									
##nkabela wakajata ijanza lyawisi kuti aligwisye amutwe wa-Efraimu akulitola amutwe wa-Manase, Josefa wakaambila wisi kuti,																									
##Takuli boobotaata, Oyu ngumupati; bika ijanza lyako lyalulyo amutwe wakwe.																									
##Pele wisi wakakaka, wati, Ndizi, mwanaangu. Ndizi. Alakwe uyooba musyobo, alakwe uyooba mupati,																									
##nekubaboobo mwanike wakwe uyooba mupati kwiinda nguwe, abazukulu bakwe bayooba misyobo minji.																									
##Lino wakabalongezya buzuba obo mbubonya, wati, Ba-Israyeli bayoolongezya muzina lyako.																									
##Bayooamba kuti, Leza akucite kuti ube mbubonya mbuli Efraimu ambuli Manase. Nkabela wakabika Efraimu kunembo lya-Manase.																									
##Lino Israyelwakaambila Josefa kuti, Bona! Mebo ndaamba kufwa. Pele Leza uyooba anywebo, uyoomupilusya kunyika yabamausowanu.																									
##Alimwi ndapanduwe caabilo ncimwi kwiinda bananyokwe; ncencico ncindakanyanzya ba-Amori apanga lyangu abuta bwangu.																									
##Jakobo mbwaakalongezya bana bakwe. Lino Jakobo wakaita bana bakwe,																									
##wabaambila kuti, Amubungane, mulungulwide ziyoocitika kulindinywe mumazuba aakumamanino.																									
##Amuyoboloke,muswiilile, nubana ba-Jakobo, Amuswiilile majwi aa-Israyeli usowanu.																									
##Rubeni! Nduwmwanaangu mutaanzi. Nduwe inguzu zyangu amatalikilo aabupati bwangu.																									
##Nduwe ooindamubulemu amunguzu, Pele ulatuntumuka mbuli maanzi, aboobo tokooyooba abupati,																									
##Nkaambo wakatanta abulo bwauso, Wabusofwaazya. Wakalala abwiinga bwangu.																									
##Simeoni a-Levi mbabunyina. Mapanga aabo nzilwisyo zyalumamba.																									
##O Moyo wanguutanjili mumvwiyo zyabo; O bulemu bwangu, utaswanaani abo;																									
##Nkaambo mubukali bwabo bakajaya muntu, Amukunyema kwabo bakatyola musune,																									
##Aombolozegwebukali bwabo, nkaambo mbuyumu, Alunyemo lwabo, nkaambo lulayoosya.																									
##Njoobapambula muli-Jakobo, Akubamwaisya muba-Israyeli. Juda, ibanyoko bayookutembaula.																									
##Ijanza lyakoliyooba atala lyansingo zyabasinkondonyoko. Bana bauso bayookukotamina.																									
##Juda uli mwana wamulavu. Kundume, mwanaangu, nkozwa. Wasobelela, wabwandama mbuli mulavu,																									
##Ambuli syagumpu, ngwani uyoomubusya? Inkoli yabwami tikooyoomana muli-Juda, Nuuba musako wabwami waakati kazituta zyakwe,																									
##Mane Siluumuno akasike, Ngonguwe bantu ngobayooswiilila, Ulaanga kambongolo kakwe kumisaansa,																									
##Amwana wambongolo yakwe inzyazi kumisaansa mibotu, Wasanzya zyakusama zyakwe muwaini,																									
##Acikobela cakwe mumusinza wamasaansa. Meso aakwe ayoosalala pyu nkaambo kawaini,																									
##Ameno aakwe ayootuba buu amalili.Zebuloni uyookala kunkomwe yalwizi. Uyooba inkomwe yamaato,																									
##Acisi cakwe ciyoosika aku-Zidoni, Isakara nimbongolo injumu, Iilala akati kazimpati zyambelele,																									
##Wakabona kuti cilyokezezyo ncibotu, Ayalo nyika ilabotezya, Aboobo wakagogomeka ikuko lyakwe kukuyumuna, Wakaba sicibbalo.																									
##Dani uyoobeteka bantu bakwe, Mbuli umwi wamisyobo ya-Israyeli. Dani uyooba inzoka iiluma munzila,																									
##Cipile kumbali lyamugwagwa, Uuluma insumba zyambizi, Kuti sikutanta waya awide musule.																									
##Ndalindila lufutuko lwako, O Jehova. Gadi, basikufumpa bayoomufumpa, Pele alakwe uyoofumpa tusindi twabo.																									
##Aseri, zilyo zyakwe ziyoonencesya, Uyoopa zinono zyamwami. Nafatali ninsya iiangunukide, Iizyala bana beebeka.																									
##Josefa ngumutabi uuzyalisya micelo, Mutabi uuzyalisya micelo kumbali lyakasensa: Mitabi yakwe ilatandabala abulambo,																									
##Basimata bakamukataazya, Bamupenzya, bamulapula. Nekubaboobo buta bwakwe kabuciimvwi nji,																									
##Amaanza aamaboko aakwe akajata inguzu, Nkaambo kamaanza aa-Singuzu wa-Jakobo, Muzina lya-Mweembeli, Igale lya-Israyeli.																									
##Makani aazwa kuli-Leza wauso uugwasya, Azwa kuli-Singuzuzyoonse uukupa coolwe, Uukupa zyoolwe zyakujulu,																									
##Azyuulu zyamubbonze lili ansi, Zyoolwe zyankolo azyazyalilo. Zyoolwe zyauso zyavula, Zyainda zyoolwe zyamalundu aaciindi,																									
##Zintu ziyandika zyazilundu ziteeli, Zibe amutwe wa-Josefa, Amutwe wayooyo iwakaandeene ababunyina.																									
##Benjamini nguumpe uuluma; Cifumofumo ulalya indume, Igoko ulaabila nyama.																									
##Njeeyo misyobo yoonse ya-Israyeli iili ikumi aibili, alimwi ngaayo makani wisaabo ngaakaamba aakubalongezya.																									
##Wakabalongezya umwi aumwi mbwaakeelede. Lino wakabalaya, wati, Mebo ndainka kulibasinsiku bangu.																									
##Amundizike abamataata musempo lili mumuunda waEfroni mu-Hiti, musempo lyamumuunda waku-Makipela kunembo lya-Mamre munyika ya-Kanana.																									
