##Kuti mwazyi kwile kuumana nkumo mumusinze inga ulaile kulijaya kutija koti ndabona mukuwansi.
##Aaka kaluso kamulombwana kakali nkaanga haabupampu mukusilika amicelo yacikuwa, 
##Tee mbambabo baya mazuba aano bategwa 'Makuwa aakacaala'. 
##Tanaakali kuyanda kubeleka muzibbadela zyamfwulumende kwategwa mali maniini. 
##Mweena oomu mung' anda mwaakakkede cakali ncecibbadela mwaakali kusilikila. 
##Aboobo uuyanda kusilikwa, nkubbadela mali. Ooyu musimbi waakkede mucibuye,
##neuwaali kumugwasya kusilika. Newaakali kutuma kupa bantu misamu.
##Ucikwela biyo cuuno kuti akkale naakamana kuwumba tusani mumpulungwido wakamvwa fwooni yalila,wakalikokola naya avwiile.
##Ndijisi mulwazi uujisi bulwazi bukatazizye, aboobo uyanda kumubona ati ndiza inga mulamugwasya.
##Wakali musimbi wakali kumugwasya kubeleka wakali kukanana.
##Mulwazi ulaa bulwazi bukatazizye! wakavwiila cakunyandwa musilisi kumwi kaseka-seka, 
##amane wakalanga ciindi akuboko, tulombyjana twaacileka kulanga mujulu.
##Wakajana nkocili cakubona mulwazi omwe biyo. 'Kaboola ndimubone.
##Amane wakalibamba biyo kukkala kulindila.Kakatana ba kaindi wakamvwa mulangu waamulyango walila. 
##Katana vwiila, wakanjila musimbi mukubusi wakalaa ciimo cibotu. 
##Musilisi wakaseka-seka kutondezya bulongwe, amane wakati, 'Vweyi! Mwalibizya kamwale.
##Nceeco cuuno amukkale.' Wakatondeka cuuno cakali munsi-munsi atebule lyakwe.
##"'Ndalibizya,' wakavwiila musimbi kumwi kakkala acuuno.Musilisi wakabona kuti musimbi ooyu tanaakali kuyanda kuti meso kabaswaana.
##"Mwatweenda kumazuba nobacembele; ncinzi kayi cakatazya? Tee mpaawa muboneka biyo kabotu?' 
##Wakaamba musilisi cakusobana. Musimbi wakaile biyo kumweta-mweta kumwi ameso kalibonya kuti kuli kapati kakali kumuziya.
##Anze yakatalika kupwatamuna kuwa kayijisi amuwo munji. 'Ndili mulwazi,' wakatalika kukanana musimbi cakufwenyafwenya mbuli 
##kuti kuli mbatayandi kuti bamvwe, alimwi kaluwide kutegwa meso ataswaani aamusilisi.
##"Bulwazi bwangu nduwe musilisi ngondibikkide lusyomo kuti inga wabusilika olikke.' 
##Cindi eeci ijwi lyakali kuzyangama. 'Ino mbulwazi nzi obo butaambwi? Langa cindi camana kopasaula kukanana,'
##wakaamba musilisi kumwi kamwetamweta. "Kuti hekonzya kukugwasya ndakugwasya.'
##'Ndilaa mbwebede,' wakatalika kukanana musimbi.
##'Aboobo eeci nceyumude tandiciyandi amocinda.' Wakaintamuka, walanga kumusilisi alimwi wasintama mbuli kuti ukanana kumakwe.
##'Vweyi! cabija kapati,' wakavwiila musilisi. 'Ino tumvwe kakunyina akudantaika kukanana; ncinzi cipati ncotaciyandili eco ncoyumwide?' 
##Musilisi ooyu izyina lyakwe wakali Haatimba. Ooyu musilisi mulimo wakwe wakaluuzyi kutacengeezya.
##Aboobo wakalizyi kuti balwazi bal mbuli yooyu wakamuswaya tababindilwi alimwi tabavwulumukilwi. 
##Nkumuteteetela nkubomba kutegwa ulye malelo. Nkumupa cindi kutegwa aambe zyoonse zili kumoyo. 
##Kuti wamwiinganina, inga zimwi zyafwidilila, zyaunka mucikuka. Kayi muntu ulaa mbwabede lyoonse ulakatazya. 
##Nokuba kuti ooyu musimbi wakatola cindi kuti avwiile, musilisi avwiile,
##wakamulindila kuti aambe. Boonse bakakkala kabaumwine mbuli kuti basikilwa aatakondi. 
##Limwi musimbi wakazyiba kuti kuumuna taku ncicaali kunga cilamugwasya. 
##Caaceede nkwaamba biyo toonse atwaali kucisya ncence. Ino kayi atyeni kayi uyanda kugwasyigwa. 
##Muntu waakkede kumpela lyakwe ngomuntu alikke ngwaakali kusyoma kuti naa wamwaambila penzi lyakwe, 
##ulakonzya kulimvwa aboobo inga wamugwasya.
##'Ndazimininwa cakucita,' mbwakatalika kukanana musimbi, maano andimana, musankwa undisinkilide ulaboola
##mwezi uuboola kuzyila ku Amelika nkwaakaunka kukwiiya.
##Musankwa ooyu ndakamulindila kwamusanu wamyaka kuti amanizye Iwiiyo Iwakwe. 
##Muntu ngundakali kusyoma ciindi coonse alimwi ndicimusyoma. Awalo kwiinda mumagwalo aatakali kumana waalijisi lusyomo mulindime. Kumane kwaile kuboola mucele wanditukka mukuli uulaa malweza. Naakamana kwaamba boobo wakaintamuka. 
##Kumeso yakali kwiile kukulumbuka yacizike. Limwi wakapozomoka biya.
##Musilisi' wakakkede biyo kaumwine kalindila kuti amanizye kwaamba zyoonse zyakali kumoyo nzyaakali kukonzya. 
##Ooku kulila nkwaakali kulila musimbi oyu tikwakamuyonsya musilisi akaniini pe nkaambo kayi mbanji bantu
##bakali kuciswa cilwazi eeci bakali kusika kwakwe kuyanda kugwasyigwa. Buzuba oobu mbubwena musimbi oyu wakali wasanu, 
##aboobo boonse bakali kwiisinda mbubona bwakali kwiisinda musimbi oyu.
##Niwakamukkala moyo, wakaleka kulila, wakasinda minsyonzyi kumeso akatambala nkaakafwumuna mubbeeke ndyaakajisi.
##Cijazya nsoni kapati biya akweenzyeenzya mubili. 
##Kuti ndazyi kuciyeyeesya, inga moyo undiyeekezya kulomba mulimo kucisamu. 
