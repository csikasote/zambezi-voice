##Haamwaandwewakanyamukakabotu-kabotumpaaka kkede akuunka aakali Caalama, 
##akulanga nzyaakali kulemba Haamwaandwe wakaima kumpela aampaakakkede 
##Caalama kukwaanza kwakululyo kajisi nkomeki ya kkofwi.
##"Wabonwa Caalama. Caalama wakaintamuna mutwe kabotu-kabotu.
##Beci wakali kucilangila kucitika. Wakali kuyeeyela kuti Haamwaandwe inga kaya kuboola alinguwe kuti akanane,
##aboobo tanaakali kuyanda akaniini. Wakayeeya majwi aakaamba bausyi aakuti;
##"'walisalila kale buumi mboyanda aboobo kozumanana." Ono ngooyu amumana mate. 
##Taku ncaakali kukonzya kucita nokuba kuti wakali fwide muluyando kuli Haamwaandwe.
##'Yeena koonse akuvwila tocindivwiili, ee?' Cindi eeci Haamwaandwe wakali sinteme kulanga Caalama. 
##Caalama wakaliyumya-yumya kuti balangane a Haamwaandwe.
##Wakandicengela nzi Caalama?" wakaburya Haamnandwe
##cakufwenyafwenya pesi kalimywinsya kuti tanaa kaja cindi cakuseka-seka.
##"Wakabeja Caalama. Wakali kufing baazya ndime abazyali besu bakali kuyanda kuti tube antonmwe. 
##Wakabejela nzi Caalama? Kondivwiila tumvwe 'Haamwaandwe taku ncekonzya kukwaambila 
##"Nzinji biya nzyoyelede kundaambila wakamutyokezya katana manizya. Caalama;
##"Ndiyanda kuti undipandulude ano mpoona kakunyina akuwayawaya.'
##"Haamwaandwe, wakaywiila Caalama. "Toyelede kundibuzya twaambo tuli mbuli bwakaako 
##kobwene biya ayebo kuti ndili amulimo. 'Ino uyeeya kuti nguni uutali amulimo? 
##Tee kayi ulaazyi kabotu-kabotu makani kuti wakabeja? 
##Aboobo tandikulek notana ndaambila ncookacitila bobuya. 
##Ncinzi biya cakakupa kubeja Caalama?'
##'Taku ncekonzya kukwaambila!" wakaamba Caalama ajwi dafwu. 
##Wakanyamuka canguzu mpaakakkede, wakwempa bbuku ndyaakali kulembela akuzwa anze. 
##Haamwaandwe wakacaala kayimvwi mbuli cizwa. 
##Wakagunwa kapati amoyo wakacisa kwiindilila, Naakacebuka wakajana meso oorse avwoomene kulanga nguwe. 
##Bakali kumulanga mbuli muntu uusamunude. Wakanyanya kugunwa, akankasaalo kakamweenda. 
##Wakatiti kaka kuvwipa kkofwi awalo wakamuumpa amulaka, wakayile kuuswida munkomeki. 
##Bantu bakacili kumulanga. Wakabikka nkomeki atebule mpamunya nkulemyalemya kumakosi kuya anze. 
##Wakalizyi kuti munsi bantu bakali kumuseka. Wakaunka aakayimywi mootokala wakwe akunjila mukati. 
##Naakacebuka kung'anda ya NECO, wakajana bantu bamwi bayimina amulyango kumulanga.
##Basimubweza twaambo abalo, bakayimina amulyango kumubweza zifwanikiso. 
##Mbwaakasikila kung'anda yakwe, wakaindilila kutila tukoko munkomeki. 
##Wakanywa munggutyu yomwe biyo, amane waunka afwooni.
##"'Halo Lwando; ndime Haamwaandwe. Komwaambila Mutelampondo kuti azumanane kucita kalimo kakwe. 
##Afwambaane umwaambile. Haandi kuti secimulota Caalama alimwi. Nciyanga cabayanganyina.'
##'Utapengi kalombwana komena biyo mate mulimo uya kucitwa. 
##Uulya mulombwana ulicizyi cisobano eciya aboobo citakoonyi cilabila,' wakavwiila Lwando cakusyomezya.
##‘Mbubo sena watusabila, koya ino umwaambile musazinyoko oyo.'
##"'Nguni wakakwaambila kuti musazima?' Muciindi cakuti avwiile, Haamwaandwe wakabikka fwooni ansi.
##Nkombo mpaakakkede, ntayipi yakali kuvwuuma kablibi. Wakali kuyanda kuti amanizye ncaakali kulemba kutegwa
##abambe cipangano kuti baswaane aceeni wakwe Haadunka masiku ngeena ayo. 
##Wakalyookezya kwakaindi kasyoonto kunywa tukoko twacikuwa twaamuulide Haadunka. 
##Amane wakakkala alimwi kwiindulula kubala ncaakali kulemba.
##Kacibala, mulangu waamulyango wakalila. Nkombo wakaleka kubala,
##tubwantu wakatubikkila ambali. Wakanyamuka kuya kukuvwilla. 
##Wakali kuya buzumbauzya kuti naa nguni unga wamuswaya ciindi cakumazuba. 
##Wakajalula cijazyo. Bakazyi kwile kuswaana meso a Kalinda.
##Wabonwa Nkombo,' wakaanzya Kalinda kumwi kalyaatikizya kunjila mung'anda.
##"'Ndabonwa Kalinda. Kwaamba walibizya buti?' Cindi eeci Nkombo moyo wakali kuduntauka kapati.
##"Ndalibizya biyo käbotu,' wakabona bbodela lyakajisi bukoko. 
