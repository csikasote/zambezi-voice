##"cabota cintu cijisi muntu uuya mufubafuba, ino kacili cangu naanga mbubo".
##SIBBUZYA TAKOLWI BOWA
##Aka kaambyo katwaambila kuti ncibotu lyoonse
##kubuzya notuyanda kucita cimwi cintu ncotutazyi kabotu.,
##Sena ncibotu omweenzu mboounkila kumasaa bantu
##mboojana ziba nkwiide kunywa mobasamba! 
##Lyoonse notuli mulweendo ndotutazyi kabotu, nzila yesu mulomo.
##Tuleelede kubuzya kufumbwa amunzi wabantu mpotwasika kuti ino kwaniini bakwesu nkuli? 
##Antela, amutubweze baama twasweeka; balo balabuzya nkotuya.
##Twabaambila, ndilyona balo balatupa nzila twalulama
##nkotuya. Kuti kotana kwata antela kotana kwatwa
##utakaile kuvuumuka kukwata antela kukwatwa kumuntu
##ngotazyi kabotu pe. Cimwi cindi uya kukwata utondwa,
##antela musankwa uubba, naba musimbi ulaa maafwa
##antela ulaa ciswaya. Aboobo anywebo nobasimbi
##mucenjele, mutalubi kubuzya kuli bamwi bantu bazvi
##kabotu mbwapona musankwa uukuyanda. Kuti kamutabuzyi munakukwatwa basankwa basipwekepweke,
##bacakolwa, basinjuka babba, banga ayanda wakusitika anjuka
##omukaintu wakwe.
##MBEBA NTANDE TIISALI BULENGO
##Umwi musankwa katana anzyigwa amakwaakwe
##wakaunka kukunywa bukoko kumunzi kwakali kukala
##makwaakwe. Pesi bukoko tibwakali munanda yamakwaakwe pe, bwakali biyo mumbi munanda.
##Ulizyi ayebo kuti muntu katana anzyigwa amakwe,
##inga tanjili munanda yabo pe, alimwi inga balatijana.
##Ono banywe boobo bukoko, ooyo musankwa bakatalika
##kumulwana beenzyinyina, limwi naakapya, naakabona
##kuti waminwa alimwi bamuvulila, wakatija. Atije boobo
##abalo bakali kumuuma tibakaleka bakali kumutanda,
##munanda yamakwe mwatana njila.
##Abalo bakali kumutanda nkokumuleka. Bamwi bantu bakatalika kumuseka ategwa,
##"Uuya muntu bukandu, waakunjila mumakwe utana akwaanzyigwa." 
##Pesi umwi mudaala wakabavwilla ategwa,
##"Amucileke eco balombwana tamuna penga pe.
##Tamucizyi sena kuti mbeba ntande tisali bulengo?"
##Muntu oonse nakede kabotu ulatobela malamuno ponse, 
##pesi nabindide antela napengede tasali pe. 
##Bamwi bantu balaleka kulya zimwi zintu nobakede kabotu, 
##Pesi nobapenga balazilya. Busiku bulike mbobupenzya;
##mapenzi alike ngaatupa kucita zintu nzyotutayandi. 
##Kuti kokazya kuti inga mebo nsekwe kucita cintu ncetayandi
##nepenga buti, ndati kolangilila biyo mulongaangu
##bakaamba kale kuti kabuca uleta tunj.
##Sena ulikazyi kaambyo aka mbokaamba?
##TENDE NGULEMBWE
##Bumwi buzuba kwakasika bantu botatwe mumunzi
##Wesu bakali kusambala nswi,
##Nobakabuzigwa kuti muzwa kuli bakaamba kuti.
##"Tukala kumbo  kuBweengwa.
##Nkabela bantu bakatalika kubacitila cinia akubasampula kuti,
