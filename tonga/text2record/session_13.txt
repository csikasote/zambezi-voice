##cucu ufwa tukulukulu, nguni ngookali kutukila zona?
##Mbookabwenye banyoko liya ncookali kunditukila,
##Sunu kuno takuko banyoko ulabona."
##Nkabela ndakamu syamba mwana.
##Wamvwa sena mbocaamba ino ambotukabelesya kaambyo aka? 
##Ino ndakamusyambilanzi mwana? 
##Ndakamusyambila kakaya kaambo kakaindi nkaakandisyola munsaa banyina. 
##Amane waluba wide kuti ambeyo ndaluba, ani mebo kali mumoyo.
##KULI BEELELA GUWO KUBBUBBULA
##Kwasika kaambyo kabelesegwa
##ciindi bapati nobabeteka antela noboombolozya milandu. 
##Babelesya kaambyo aka mbaabaya bantu balimbwa mulandu. 
##Ulizyi ayebo kuti waleta mulandu inga wakala mabwe akasaala.
##Alo kuti waleta mulandu mupati, inga watentekana kuseswa. 
##Elyo nobaseswa baya balimbwa mulandu,
##Elyo baya balavwuwa ajwi tete, balalikombelela akwaamba kuti,
##"'Ino nobakalima cilungwa mpocizwa mpali, tii bakaamba
##kale kuti kuli beelela guwo kubbubbula.
##Kufwambaana biyo kaambo cilungwa cilazimina. 
##Kamutuyozya bivo nobakalima tuna kuliyanda.‚Äù
##Mbombuboobumbokabelesegwa kaambyo aka. 
##Tunji-tunji kamvugwa cindi hili milandu.
## NSELYI NKUYU NIA KWESU
##Kukupandulwida kambyaaka ndakwaambila kamwi kaano.
##Bumwi buzuba twakaya musyokwe kukuvwira.
##Zuba lyakali kubala kapati. Nzala anyota yakatoonda mulimo.
##Nitwakapiluka, twakainda amunzi wabantu.
##Tobamwi wakati, twakaleya kunywa meenda, umwi mudaala wakati,
##"Pe basa, kamuya biyo munywe, nkanywe cibwantu biya
##kwangu nittikamane nyota.,Nkabela swebo twakaleya
##baakutusomba meenda, cibwantu amusozya. 
##Walo uya mudaala wakatusiya, naakasika kumunzi wakajana kuti
##bakaintu bakwe baitilwa bulwazi bwamuzyukulu wabo.
##Bakasiya biyo bana kuti kabalindila munzi.
##Balo bana bacaale, bakagama biyo kuya musyokwe mukuliseenya bacaale,akusiya bukwazi muranda. 
##Nibakapiluka mukuliseenya, bakajana panda yoonse izwide mpongo, akutakanisya zilyo zyoonse zyakali mumo.
##Bakajana yoonse nongo vacibwantu ivwunteme biyo musozya oonse wakalaa ciko tila, lya. 
##Meenda oonse tila, nywa. 
##Elyo bakazitanda mpongo akuzyuuma. 
##Takanaba kaindi, wakasika awalo mudaala ya anzala anyota yakwe.
##Mbwaakasikila wakaita bakaintu bakwe kuti bamupe cibwantu. 
##Bana bakati, "Baama tabawo pe, baitilwa bulwazi bwamwana." 
##Elyo wakati, "Kamundipa cibwantu nomuli ndinywe sena."
##"Taata cibwantu coonse catila mongo, oonse musozya ameenda zyatila notwali kunkuni." 
##Usyi wakanyema akufulauka kapati, nkabela wakalyaambauzya alike kuti, 
##"Amulange ino nseleya biyo abeenzuma okuya, meenda biyo nindanywa. 
##Ncocili cibi kwaamba kuti nselyi nkuyu nja kesu.
##Ndasubuka sunu nakunga muntu andiitila cakulya, nociliko kwangu nkulya, inga koya kufwa."
##NAMWAAMBA BOLA NKOYA KULI BAAMBA
##Ndasyoma kanji-kanji wakabamvwa kale bamwi bantu kababelesyakaainbyo aka;
