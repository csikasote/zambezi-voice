##Lino wakamwaambila kuti, Ndime Jehova iwakakugwisya ku-Uri wamucisi caba-Kasidi, kuti																									
##nkupe nyika eyi, uivube. Pele wakati, O Mwami Jehova, ndaziba buti kuti njooivuba.																									
##Wakamuvwiila kuti, Undiletele impwizi iili amyaka yotatwe, impongo iili amyaka yotatwe,																									
##mugutu uuli amyaka yotatwe, inziba ankwilimba. Elyo wakamuletela ezi zyoonse,																									
##wazyaandula akati, wabika cipanzi cimwi acimwi kucipanzinyina, pele bayuni																									
##takwakabaandula pe. Lino makubi naakaseluka kuzoolya nyama, Abramu wakaatanda.																									
##Lino nekwakaba kumabbililo aazuba, ŋonzi zyakamujaya Abramu, alimwi wakawidwa																									
##mudima uusia mbi uuyoosya. Elyo wakaambila Abramu kuti, Koziba calusinizyo kuti,																									
##basilunyungu lwako bayooba beenzu mucisi cimbi. Oko bayooba bazike, nkabela																									
##bayoobapenzya myaka iili myanda yone. Pele oyo musyobo uubanjizya mubuzike																									
##njooubeteka, lino kusule lyaceeci bayoopola ambono zinji. Ayebo, uyoosika kulibamauso																									
##caluumuno, uyoozikwa muboongozi bubotu. Nkabela bayooboola okuno mumusela wane,																									
##nkaambo milandu yaba-Amori tiina kuzula,																									
##Lino izuba nelyakamana kubbila, kwakasia mbi, nkabela kwakaboneka mulilo uusuka alampi lyamulilo, zyakainda akatikati kazipanzi. Mubuzuba obo Jehova wakatanga cizuminano																									
##a-Abramu, wati, Lunyungu lwako ndalupa nyika eyi, nkokuti nyika yoonse kuzwa																									
##kumulonga wa-Egepita kusikila kumulonga mupati, mulonga Firate, nyika yaba-Keni																									
##ayabaKenizi ayaba-Kadimoni, ayaba-Hiti, ayaba-Perizi, ayaba-Refaimu, ayaba-Amori,																									
##ayaba-Kanana, ayaba-Girigasi ayaba-Jebusi. Makani aa-Sarai a-Hagare																									
##Lino Sarai muka-Abramu katazyede mwana, nkabela kajisi mulanda musimbi mu-Egepita,																									
##izina lyakwe kali Hagare, Lino Sarai wakaa­ mbila Abramu kuti, Bona! Jehova wandikasya																									
##kuzyala bana, Wence swanana amulanda wangu; ambweni kulinguwe nkonjoopegwa bana.																									
##Mpawo Abramu wakaswiilila ijwi lya-Sarai. Aboobo Sarai muka-Abramu wakabweza																									
##Hagare mu-Egepita, mulanda wakwe musimbi, Abramu naakamana kukala myaka iili ikumi																									
##munyika ya-Kanana, wamupa Abramu mulumaakwe kuti amukwate. Elyo wakaswanana																									
##a-Hagare, nkabela wakaminta, Abone buyo kuti waminta, bamalelo aakwe bakasampaulwa																									
##mumeso aakwe. Lino Sarai wakaambila Abramu kuti, Ma! Wandibisizya, Ndakakupa																									
##mulanda wangu musimbi kuti mukumbatane, lino naakabona kuti waminta, ndakasampaulwa																									
##mumeso aakwe. Jehova abeteke makani esu, yebo ambebe. Abramu wakavwiila Sarai kuti,																									
##Musimbi wako uli mumaanza aako. Komucitila kufumbwa cibotu mumeso aako, Lino Sarai																									
##wakamufwabya, mane lumwi wakacija kuzwa kulinguwe,																									
##Lino angelo wa-Jehova wakamujana kumbali akasensa kamaanzi munkanda, kasensa kali																									
##munzila yakuya ku-Suri. Wakati, Hagare, mulanda musimbi wa-Sarai, wazwida kuli? Uya																									
##kuli? Wakavuwa kuti, Ndacija kuzwa kuli-Sarai namalelo wangu. Mpoonya awo angelo																									
##wa-Jehova wakamwaambila kuti, Pilu ka kulinamalelo aako, ukalibombye mumaanza aakwe.																									
##Alimwi angelo wa-Jehova wakamwaambila kuti, Ncobeni njoovuzya lunyungu lwako;																									
##luyoovula cakutabalika. Alimwi angelo waJehova wakamwaambila kuti, Bona! Ulimisi.																									
##Uyoozyala mwana mulombe. Lino uleelede kumuulika izina lya-Ismayeli, nkaambo Jehova																									
##ulimvwide mapenzi aako. Uyooba bwizu bwesaka. Uyooba intimbwamisako uulwanisigwa																									
##kubantu boonse. Uyookala cabusinkazi akati kabeenzinyina boonse.																									
##Elyo Hagare wakaulika izina lya-Jehova iwakali kwaambaula awe kuti																									
##Nduwe-Leza-oondibwene, nkaambo wakaamba kuti, Sa ncobeni ndibwene Leza,																									
##nekubaboobo ncipona? Nciceeco cikala eco ncecaambilwa kuti Cikala ca-Lahai-roi, Cili akatikati ka-Kadesi a-Beredi.																									
##Lino Hagare wakazyalila Abramu mwana mulombe, nkabela Abramu wakaulika eyo mwana																									
##Hagare ngwaakazyala izina lya-Ismayeli. Abramu kajisi myaka iili makumi aali musanu																									
##aatatu amusanu aumwi kuciindi eco Hagare naakazyala Ismayeli.																									
##Abrahamu mbwaakaswayigwa beenzu botatwe																									
##Lino Jehova wakalibonya kulinguwe kumibanga yaku-Mamre naakakede kumulyango																									
##wacilao cakwe akalangabwaseme. Wakatambya meso aakwe, walanga, wabona baalumi																									
##botatwe baimvwi kunembo lyakwe. Elyo naakababona wakazuzaana kuzwa kumulyango																									
##wacilao kuyoobaswanaana akukotama ansi. Wakati, O mwami wangu, na ndijene coolwe																									
