##aakwe, wabona busena kulekule. Mpoonya awo Abrahamu wakaambila balanda bakwe kuti,																									
##Amulindile ano ambongolo. Mebo amwana tulaya kunembo kuyookomba. Tulaboola kulindinywe.																									
##Lino Abrahamu wakatola inkuni zyacipaizyo, wamukoleka Izaka mwanaakwe,																									
##alimwi mujanza lyakwe wakatola mulilo acifulo, aboobo bakainka boonse bobile.																									
##Nkabela Izaka wakaambila Abrahamu wisi kuti, Taata! Wakati, Mpondi, mwanaangu.																									
##Wakati, Bona! Inkuni nkuzili, amulilo nkuuli. Pele kabelele kakupaizya kali kuli?																									
##Lino Abrahamu wakavuwa kuti, Leza mwini ulalibambila kabelele kakupaizya, mwanaangu.																									
##Elyo bakacili kuya bweenda boonse bobile.																									
##Basike buyo kubusena obo Leza mbwaakamwaambila,																									
##Abrahamu wakayaka cipaililo nkuko, wabamba inkuni.																									
##Amane kucita obo, wakaanga Izaka mwanaakwe, wamulazika acipaililo atala lyankuni. Mpawo Abrahamu wakatandabika ijanza lyakwe, wabweza cifulo kuti ajaye mwanaakwe. Pele angelo wa-Jehova wakamoongolola kuzwa kujulu, wati, Abrahamu! Abrahamu! Wakati, Mpondi.																									
##Elyo wakati, Utatandabiki ijanza lyako kumwana nikuba kumucitila cintu,																									
##nkaambo lino ndaziba ncobeni kuti ulamuyoowa Leza,																									
##nkaambo tokwe nowandikakila mwanaako simuzyalwa alike.																									
##Mpawo Abrahamu wakatambya meso aakwe,																									
##wabona mugutu ulipatide muciteo ameja aakwe. Nkabela Abrahamu wakaya,																									
##wajata oyo mugutu, wamutuula mbuli cituuzyo mucibaka camwanaakwe.																									
##Lino oko kuntu Abrahamu wakakuulika izina lya-Jehova-Jire.																									
##Asunu kucaambwa obo. Mucilundu ca-Jehova mulaboneka.																									
##Lino angelo wa-Jehova wakoongolola Abrahamu lwabili kuzwa kujulu,																									
##wati, Ndakonkezya muzina lyangu ndemwini, mbwaamba Jehova,																									
##kuti mbubonya mbowacita obo akutakasya mwanaako simuzyalwaalike,																									
##ncobeni njookupa coolwe loko, akuvuzya njoovuzya lunyungu lwako mbuli inyenyeezi																									
##zyakujulu ambuli musec wakunkomwe yalwizi, nkabela basilunyungu bako bayoovuba mulyango wabasinkondonyina. Mulunyungu lwako zisi zyoonse zyaansi moziyoojana coolwe,																									
##nkaambo kakuti waswiilila ijwi lyangu. Mpawo Abrahamu wakapiluka kubalanda bakwe,																									
##banyamuka, baya boonse antoomwe ku-Beereseba, Nkabela Abrahamu kakede nkukonya oko ku-Beereseba.																									
##Lino kusule lyayaaya Abrahamu wakalwiidwa kuti, Alakwe Milika wazyalila mwanaakwanu Sara mbwaakafwa akuzikwa																									
##Lino Sara wakapona myaka iili mwanda amakumi obile amusanu aibili.																									
##Mbuyakabede myaka yabuumi bwa-Sara. Elyo Sara wakaÂ­ fwa mu-Kiriyati-ariba (ngonguwo Hebroni) munyika ya-Kanana,																									
##nkabela Abrahamu wakanjila kukulila Sara akoomoka. Mpawo Abrahamu, naakabuka kuzwa																									
##kumufu wakwe, wakaambila bana ba-Heti kuti, Ndi mweenzu asikukalakala buyo akati kanu.																									
##Amundipe mavwikilo akati kanu, nkaavube, nkazike mufu wangu kuzwa kumeso aangu.																									
##Elyo bana ba-heti bakavwiila Abrahamu kuti, Utuswiilile, mwami.																									
##Uli silutwe mupati akati kesu. Kozika mufu wako kufumbwa nkosala mumavwikilo esu mabotu.																									
##Taakwe muntu naba omwe akati kesu uukonzya kukukasya mavwikilo aakwe kuti uzike mufu wako.																									
##Mpawo Abrahamu wakabuka, wakotamina bantu banyika, bana ba-Heti.																									
##Lino wakabaambila kuti, Na ncobeni mwazumina kuti nzike mufu wangu, amundiswiilile.																									
##Amundikumbilile kuli-Efroni mwana wa-Zohari, kuti andipe isempo lya-Makipela ndyajisi,																									
##lili kumagolelo aamuunda wakwe. Anduuzizye muulo uuzwide kumeso aanu, kuti nkalivube,																									
##libe mavwikilo aangu. Lino Efroni kakede akati kabana ba-Heti.																									
##Nkabela Efroni mu-Hiti wakavwiila Abrahamu mumatwi aabana ba-Heti,																									
##mumatwi aaboonse ibakanjila mumulyango wamunzi, wati, Pe, mwami. Amundiswiilile.																									
##Ndakupa muunda, alyalo isempo lili mulinguwo. Zyoonse buyo ndakupa okuno kumeso																									
##aabantu bangu, kuti uzike mufu wako. 12Mpawo Abrahamu wakakotamina bantu banyika, nkabela wakaambila Efroni mumatwi aabantu banyika kuti,																									
##Wence undiswiilile, Ndakupa mali aamuunda. Tambula kuzwa kumaanza aangu,																									
##kuti nzike mufu wangu nkukonya oko. Lino Efroni wakavwiila Abrahamu kuti, Swiilila,																									
##mwami, nyika yamasyekeli aansiliva aali myanda yone, ncecinzi akati kangu ayebo?																									
##Kozika mufu wako. Mpawo Abrahamu wakaswiilila Efroni, nkabela Abrahamu wakapimina																									
##Efroni bulemu bwamali aansiliva mbubonya mbwaakaamba mumatwi aabana ba-Heti,																									
##nkukuti masyekeli aansiliva aali myanda yone, mbubakali kupima basambazi.																									
