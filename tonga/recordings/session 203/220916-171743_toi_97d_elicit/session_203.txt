##Nsijisi maanu aabuntu. Nsina kwiiya busongo, Nsijisi luzibo lwa-Uusalala. Ngwani wakatanta kujulu akuboola ansi?
##Ngwani wakajata muuwo mumaanza aakwe? Ngwani wakaanga maanzi mucikobela?
##Ngwani wakaimika masimpilo oonse aanyika? Ngwani izina lyakwe azina lyamwanaakwe?
##Sa tozi? Majwi oonse aa-Leza alasyomeka; Nintobo kuliboonse bacijila kulinguwe,
##Utayungizyi kumajwi aakwe, Kuti utatapatilwi akuba mbuli mubeji, Nkuzili zintu zyobile nzenkumbila kulinduwe;
##Utandiimi nzizyo nentana kufwa: Kubeja azintu zyabuyo, uzitole kule kuzwa kulindime;
##Utandipi bucete nanka buvubi; Undisanine zilyo zyeelede, Kuti ntakutisyi akukukaka
##Cakwaamba kuti, Ma! Ngwani Jehova? Alimwi ntapengi mubucete akubba
##Akusampaula izina lya-Leza wangu, Utalengeleli muzike kaambo kulisimalelaakwe,
##Ambweni ulakutuka, elyo ulajana mulandu. Bantu bamwi nkobali batukila bamawisi,
##Abamanyina tababalongezyi pe. Bantu bamwi nkobali basalala mumeso aabo beni,
##Anukuti tabana kusalazigwa kubusofwi bwabo, Bantu bamwi nkobali-ma! Meso aabo alalisumpula,
##Ankoye zyabo zilalisumpula loko! Bantu bamwi nkobali bali ameno mbuli mapanga,
##Abacibanda babo nzifulo; Balalya bacete ansi, Balamanisya batengwana akati kabantu.
##Munsyundu ulijisi bana basimbi bobile; Balati, Kopa! Kopa! Nkozili zintu zyotatwe zitakuti,
##Azine zitaambi kuti, Twalamwa: Nkokuti, kabanda, izyalilo lyamusundi, Nyika yacimpayuma,
##Amulilo uutakuti. Liso lisampaula wisi, Litalemeki banyina, Liyoononkolwa kulibacikwangala bakukalonga,
##Akuligwa kumakubi. Nkozili zintu zyotatwe zindiyoosya, Azine zindikacila kuziba:
##Inzila yasikube kujulu, Inzila yanzoka andomba, Inzila yabwaato mukati kalwizi,
##Anzila yamwaalumi anakalindu, Mbuboobu mbwiibede inzila yamwanakazi simamambe:
##Ulalya, ulalisansamuna kumulomo, Ulati, Nsikwe kubisya. Nkozili zintu zyotatwe zikankamya nyika,
##Azine nziikacilwa: Muzike na waba mwami, Mufubafuba na wakuta zilyo, Mwanakazi uusampukide na wakwatwa,
##Amulanda musimbi uulya izina lyanamalelo wakwe. Nkozili zintu zyone ansi, nziniini,
##Pele zilicenjede loko: Lumoma talujisi inguzu, Pele lulabamba zilyo zyalo ciindi camainza;
##Bacibila tabali musyobo muyumu, Pele balayaka maanda aabo akati kamandomba.
##Cisozi tacijisi mwami, Pele coonse cileenda mumindando; Tombela ulajatika kumaanza,
##Pele ulakala mumaanda aabami. Nkozili zintu zyotatwe zigambya mukweenda kwazyo,
##Azine ziendeenda cakuyoosya: Mulavu, mupatikampatila kubanyama, Uutatandwi kumunyamanyina naba omwe,
##Muzingili uulikankaizya, sijembwe, Amwami uuzulwida bantu bakwe, Na wafubaala kukulisumpula,
##Alimwi na wayeeya bubi, Vumba mulomo wako ajanza, Nkaambo kusuka malili kulaleta maumba,
##Akuminuna impemo kulaleta bulowa, Akubusya bukali kulaleta inkondo.
##oyo wamwami nkalonga kamaanzi mujanza lya-Jehova, Ulakatola kufumbwa nkwayanda.
##Inzila zyoonse zyamuntu zililuleme mumeso aakwe, Pele Jehova nguulingula myoyo.
##Kucita cakululama acakoololoka Cilayandika kuli-Jehova kwiinda zipaizyo.
##Meso aalikankaizya amoyo uulisumpula, Ilampi lyabasizibi, zyoonse nzibi.
##Makanze aabasungu alaleta zilyo zinji, Pele uufwanzya makani ulajana bucete buyo.
##Kujana imbono kululimi lwakubeja Ngusikunkwe uumwaika akakole kalufu,
##Lunyonyongano lwabasizibi lulabatolelela, Nkaambo bakaka kucita bululami.
##Inzila yabasikasampusampu ilipilingene, Pele milimo yabasalali ililuleme.
##Kukala acooko cakulululi lwaŋanda nkubotu Kwiinda kukala amwanakazi silwaambwe muŋanda impati,
##Moyo wasizibi ulisukeme bubi; Mweenzinyina tafwidwi buuya kulinguwe.
##Na sikasampusampu wakomwa, uutaiyide ulaiya; Na musongo waiyigwa, ulajata luzibo.
##Mululami ulayeeya iŋanda yasizibi; Basizibi balawisigwa mulunyonyooko.
##Uusinka matwi aakwe kukulila kwabacete, Alakwe uyoolila akutamvwigwa.
##Cipo cakusisikizya cilalesya bukali; Makulo aamunkomo alamanya lunyemo lupati.
##Makani naabetekwa kabotu, cilabotezya baluleme, Pele cilayoosya ucita zibi.
