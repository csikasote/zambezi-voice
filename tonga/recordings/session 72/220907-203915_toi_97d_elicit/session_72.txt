##wakagusya kansando kanini akukabikka mukkomwi yajekete mwakali katobolo, 
##amane wakaenzya mootokala cakutakomba kuzwa mulubuwa.
##Haamwaandwe wakanjizya mootokala wakwe mulukwakwa iwang'anda yokwa Lwando akuya kuuimika munsi-munsi
##amootokala waulaa ng'anda. Wakeenda maanza kabikkide munkomwi yajansi kuya kumulyango. 
##Naakasika, wakakonkomona acijazyo amane wakalindila. Naakatiti akonkomone alimyi cijazyo cakajaluka.
##Mubelesi okwa Lwando wakajalula kumwi kaseka-seka. Wakamwiitila mung'anda. Bana bakali kusobanya zidooli mucibuye, 
##bakamubalikila nibakamubona Haamwaandwe. Haamwaandwe wakababweza bana mujulu amane wakababikka ansi.
##Bakakkomana bana, bakazumanana kusobanya zidooli. Hamwaandwe wakabafwida luse bana. Wakayeeya
##Mubelesi wa Lwando wakaambila Haamwaandwe kuti mweenzyina wakali kubala kuzyuli ndyaakali kubalila mazuba woonse. 
##Haamwaandwe wakalanga kubana, amane wakazumanana kweenda kuya kwakali kubalila Lwando,
##"Balaba barmucaala, awalo oyu yamana milimo, wakafwenyafwenya, amane wakaanga kankusa ankumo.
##Wakamvwa moyo wacisa naakazyi kuyeeya zyakacitika buzuba bwakayinda. 
##Wakakonkomona acijazyo cazyuli ndyaakali kubalila Lwando, akunjila mpamunya.
##Lwando wakali kkede kabala bbuku. Kukwaanza kwakululyo wakajisi nkomeki yati wakacili kuunda. 
##Haamwaandwe wakabona kuti mavwambukila aakali mupepa libalwa makani tanaakamutilimuna naaba aniini Lwando.
##Gwayi! wabuka Haamwaandwe,' wakaanzya Lwando, lumwemwe kumakosi. Amane wakazumanana,
##"Kalombwana nkwaambile Mutelampondo wakoonda mulimo mupati tee kayi? Kokkala acuuno ubale eco ncibalemba basimubweza twaambo. 
##Ulayanda til?' Haamwaandwe mbwaakali kwima. Maanza aile kubimba bukali bwalo, 
##kukalalila muntu oyu wakali mweenzyina lino awa izyoona.
##Wakamuzonda mbuli buzondene bantu anzoka, banga mpubaswaana nkulwana. 
##liyi! inga walibonena kumeso kuti musankwa oyu wakali nyemede cakuzwa munzila. 
##Wakakwempa pepa atebule wawaala ankomeki yatii ngwaakali kunywa Lwando. 
##Tii wakatikila azisani zyokwa Lwando zyakali amubili. 'Tola oko citiì cako,' wakavwenyuka Haamwaandwe.
##Lwando wakalanga kabotu-kabotu akulisansamuna til azisani.
##Pesi ticakagwasya pe nkaambo zibala zibala zyaacaala.
##"'Nsecizyi ncoocitila boobu Haamwaandwe,wakaamba Lwando kumeso kaboneka mbuli 
##kuti ulinyandidwe kapati biya. "'Sena inga wandipanduluda ncolilemeka boobu?' "Watusabila omucele webo. 
##Amubwa mubotu kwiinda nduwe, tee wamywa? Ulinzoka ilumina luciso linga yamuluma muntu yamana taimulyi. 
##Taku mpomwindene adyabulosi wakacenga ba Adamu a Yeva kumalengelo. Ulimvwide ociyanga webo?'
##Lwando mbwaakati meso pwa kuli Haamwaandwe katasyomi ncaakali kubona ancaakali kumvwa. 
##Bakalangana kwakaindi kalamfwu limwi Lwando wakasintama walanga kazyiba katii kakatikila atebule lyakwe. 
##Haamwaandwe wakagwagwamuka kuseka. Kuseka kwakwe kwakamuyuunya Lwando acuuno mpaakakkede. 
##Tikwakali kuseka kwakukkomana. Kwakali kulimvwisya mbuli kusekd kwaciyanga.
##‘Ino kayi ncinzi calubila Haamwaandwe?’ wakabuzya 
##"'Uli cenjede, tee? Nduwe haanasulwe sibusongo bunji. Uyeeya kuti aino ucindicenga? 
##Ino mulombe naa tozyi kuti dime sibukali buyuna, uutaciboni kabotu cakukkalwa ampombe wanio, sunu ulacibona. 
##Kotalika kwiita bakeenda kuti bakucinge nkaambo bwakweelela. Bwina bwasimpa. Bwakusimpila webo sunu,. 
##Wasiililwa.'no kayi eco ncinzi ncoamha mebo tandicizvi?' Wakabuzya Lwando kalimywisya kunyandwa akuti taku ncazyi.
##'Ndaamba nduwe Lwando,' wakavwiila Haamwaandwe cakurwenyuka. 'Nduwe cinyama ooinda kubija kuzinyama
##zyoonse zyeenda amaulu obilo atalaa nyika nzyaakalenga Lubumba.
##Kubula meja amucila mpomwiindene biyo akabwenga. Micito ulamwinda kubija.
##Wakali kundifwubaazya. Wakali kundicenga umane wandisosela kutegwa ndibe cibelesyo cakujazya muntu wako ngookalemeka
##nkaambo kabumvwuule bwako butakoonyi ng'onzi, bwabubwa. 
##Tee babwa mbabatasali banga kufwumbwa banyina walo nkutanta? 
##Ani on ndacibona ncookali kubalikila kundaambila kuti ndakabula coolwe mbundakasikila nsetana kkala. 
##Alimwi ndazyiba ono ncookabbadelela mali manji kumujayi. 
##Wakali kuyoowa kuti nolilampa uya kundaambila cakacitika kuti kapona, tee? 
##Omucele wabacelenyina!' Aawo Lwando awalo wakakaanga kankusa. Meso akasubila pyuu mbuli kuti ulafwenenzya. 
##'Mizeezo uli mbuli mwana, undiita zizyina zibizibi, akundinonga kakunyina  akaambo kalaa cisiko. 
##Mavwambukila biyo mbuli yaayo. Naa kuleka kuti twajatwa, wabeja. a nguni walo wakakwaambila oyo wakandibona?'
