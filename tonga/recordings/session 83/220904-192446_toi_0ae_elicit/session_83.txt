##nkabela mbembabo ibakazuzya nyika yoonse.
##Lino Nowa wakatalika kulima nyika. Wakalima muunda wamasaansa Lino naakanywa
##waini, wakakolwa, walivumbulula mucilao cakwe. Nkabela Hamu wisi Kanana wakabona
##cinswe cawisi, walwiida babunyina bakwe bobile ibakali anze. Lino Semu a-Jafeti
##bakabweza cikobela, bacibika amakuko aabo bobile, beenda cibundasule, bavumba cinswe
##cawisaabo. Masyu aabo akali futete, aboobo teebakabona cinswe cawisaabo. Elyo Nowa
##naakasinsimuka kuzwa kukukolwa kwakwe, wakaziba mwanaakwe muniini ncaakamucitila, nkabela wakati,
##Aombolozekwe Kanana! Uzooba muzike wabazike akati kabanyina!
##Alimwi wakati, Alumbwe Jehova Leza wa-Semu, Kanana abe muzike wakwe.
##Leza akomezye lunyungu lwa-Jafeti, Akale muzilao zya-Semu. Alakwe Kanana abe muzikewakwe.
##Nkabela izambangulwe nilyakamana, Nowa wakacili kupona myaka iili myanda yotatwe amakumi osanwe. Aboobo mazuba oonse aa-Nowa akasika kumyaka iili myanda iili musanu aine amakumi osanwe, elyo wakafwa.
##Mazyalani aabana ba-Nowa. Ngaaya mazyalani aabana ba-Nowa, Semu,
##Hamu a-Jafeti. Izambangulwe nilyakamana, bakazyalilwa bana.
##Bana ba-Jafeti mbaaba: Gomeri a-Magogi a-Madai a-Javani a-Tubali a-Meseki a-Tirasi.
##Abana ba-Gomeri mbaaba: Asikenazi a-Rifati a-Togarima. Abana ba-Javani mbaaba:
##Elisa a-Tarisisi, Kitimu a-­Dodanimu. Inyungu zyabaaba nzezyakaabana nyika zyabamasi
##zili kunkomwe yalwizi, umwi aumwi mbuli mwaambo wakwe aluzubo lwakwe akati kabamasi
##Abana ba-Hamu mbaaba: Kusi a-Mizraimu a-Puti a-Kanana. Abana ba-Kusi mbaaba: Seba
##a-Havila a-Sabeta a-Raama a-Sabeteka. Abana ba-Raama mbaaba: Seba a-Dedani.
##Nkabela Kusi wakazyala Nimrodi, ngonguwe iwakataanguna kuba mwaalumi sintaze ansi.
##Kali muvwimi singuzu kumeso aa-Jehova. Nciceeco ncicaambilwa kuti, Mbuli Nimrodi
##muvwimi singuzu kumeso aa-Jehova. Kumatalikilo bwami bwakwe bwakali Babuloni
##a-Ereki a-Akadi a-Kalene munyika ya-Sinara. Kuzwa kunyika eyo wakainka ku-Asuri
##waakuyaka Nineve a-Rehoboti-Iri a-Kala, a-Reseni akatikati ka-Nineve a-Kala, ngonguwo munzi mupati. Alakwe Mizraimu wakazyala Ludi a-Anamimu a-Lehabimu
##a-Nafituhimu, a-Paturusimu a-Kasiluhimu (mulunyungu lwakwe mobakazwa ba-Filisti) a-Kafitorimu.
##Alakwe Kanana wakazyala Zidoni mwanaakwe mutaanzi, a-Heti, aba-Jebusi, aba-Amori
##aba-Girigasi, aba-Hivi aba-Ariki aba-Sini, 18aba-Arivadi, aba-Zemari, aba-Hamati.
##Nkabela nicakaba ciindi inzubo zyaba-Kanana zyakapalangana. Mugaano waba-Kanana
##wakali kuzwa ku-Zidoni kuya kulubbazu lwaku-Gerari kusikila ku-Gaza, alimwi kuya
##ku-Sodoma a-Gomora a-Adima a-Zeboimu, kusikila ku-Lasa. Mbaabo bana ba-Hamu
##munzubo zyabo amyambo yabo azisi zyabo amisyobo yabo.
##Alakwe Semu, wisi bana ba-Eberi, munyina jafeti mupati, wakazyalilwa bana. Bana
##ba-Semu mbaaba: Elamu a-Asuri a-Arifakisidi a-Ludi a-Aramu. Abana ba-Aramu
##mbaaba: Uzi a-Huli a-Geteri a-Masi. Nkabela Arifakisidi wakazyala Sela, alakwe Sela wakazyala Eberi. Lino Eberi wakazyalilwa bana bobile. Izina lyaumwi kali Pelegi
##nkaambo mumazuba aakwe nyika yakaandaanisigwa, azina lyaumunyina kali Jokitani.
##Abo boonse bakali bana ba-Jokitani. Nkabela nyika njebakakala njeeyi: kuzwa ku-Mesa kuya ku-Sefari cilundu cakujwe. Mbaaba bana ba-Semu munzubo zyabo amyaambo yabo anyika zyabo azisi zyabo.
##Nzeezyo inzubo zyabana ba-Nowa mumazyalani aabo amuzisi zyabo. Munyungu zyabo
##misyobo yabantu moyakapalanganina ansi kusule lyazambangulwe.
##Abramu mbwaakalonga kuzwa ku-Harani kuya ku-Kanana
##Lino Jehova wakaambila Abramu kuti, Kozwa munyika yako akucisi cabuzyale bwako
##akuluzubo lwauso, ukainke kucisi ncenti kutondezye, Njoocita kuti ube musyobo mupati.
##Njookupa coolwe akulemya izina lyako, ube coolwe. Kufumbwa muntu uukulongezya
##njoomulongezya, ayooyo uukusampaula Njoomusampaula. Alimwi mulinduwe misyobo yoonse yabantu iyoojana coolwe.
##Lino Abramu wakainka, mbubonya mbuli Jehova mbwaakamwaambila. Alakwe Loti
##wakainka awe. Nkabela Abramu kajisi myaka iili makumi aali musanu aabili amyaka
##yosanwe naakazwa ku-Harani. Nkabela Abramu wakatolelela Sarai banakwe, a-Loti
##mwana wamwanike wakwe, ambono zyabo zyoonse nzibakavubide, abasiŋanda boonse
##mbobakajene ku-Harani, Bakainka kuya kunyika ya-Kanana, nkabela bakasika nkukonya
##oko kunyika ya-Kanana. Lino Abramu wakainda akati kanyika mane wasika kuSekemu,
##kumubanga waku-More. Nkabela ba-Kanana bakacili munyika. Lino Jehova wakalibonya
