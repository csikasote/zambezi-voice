##Mpawo Juda wakaambila Onani kuti, Unjilile mwanakazi wamukulana wako, ucite mbweelede mulamu wako, ukabusizye mukulana wako lunyungu.																									
##Pele Onani wakaziba kuti lunyungu talukooyooba lwakwe, aboobo naakaswanaana amukamukulana wakwe wakasowela anyika kuti atapi mukulana wakwe lunyungu.																									
##Lino eco ncaakacita cakabija mumeso aa-Jehova, aboobo wakamujaya alakwe.																									
##Elyo Juda wakaambila Tamara mukamwana wakwe kuti, Kosyaala mbuli nabutema muŋanda yauso mane mwanaangu Sela akomene.																									
##Nkaambo wakali kuyeeya kuti, Ambweni ulafwa alakwe mbubonya mbuli bakulana bakwe.																									
##Aboobo Tamara wakainka kuyookala muŋanda yawisi,																									
##Lino necakaba ciindi, mwana wa-Suwa (ngonguwe muka-Juda) wakafwa.																									
##Nkabela Juda, naakaleka kulila, wakainka ku-Timna, nkobakali kuyunda imbelele zyakwe, antoomwe amuzwalani wakwe Hira mu-Adulamu.																									
##Elyo Tamara wakalwiidwa kuti, Bona, usozyala wainka ku-Timna kuyooyunda imbelele zyakwe.																									
##Amvwe obo, wakasamununa zyakusama zyabunabutema bwakwe, waliputilila intambala kubusyu bwakwe, walyeenyeenya,																									
##waakukala kumulyango waku-Enaimu munzila iiya ku-Timna, Nkaambo wakabona kuti Sela wakomena kale, nekubaboobo tana kumupegwa kuti amukwate.																									
##Lino Juda naakabona, wakayeeya kuti ngusimamambe, nkaambo kavumbide busyu bwakwe.																									
##Mpawo wakaleya munzila mwaakabede, wamwaambila kuti, Wence tuswanaane ayebo,																									
##Nkaambo takwakaziba kuti ngumukamwana wakwe. Wakati, Ulandipanzi kuti uswanaane ambebo?																									
##Wakavuwa kuti, Ndakutumina mwana wampongo kuzwa kutanga, Wakati, Sa tokonzyi																									
##kundipa citondezyo calusyomo mane ukatume? 18Wakabuzya kuti, Nkupe citondezyonzi?																									
##Wakati, Kondipa cinamatizyo cako antambo yako amusako uuli mujanza lyako.																									
##Wakamupa, waswanaana awe, nkabela wakaminta kuzwa kulinguwe.																									
##Lino wakanyampuka, waya kulinguwe, wasamununa intambala njakasamide, wasama zyakusama zyabunabutema bwakwe,																									
##Lino Juda wakatuma mwana wampongo kujanza lyamuzwalani wakwe mu-Adulamu,																									
##kuti aboozye citondezyo kuzwa kumaanza aamwanakazi, pele takwe naakamujana pe. Nkabela wakabuzya bantu bakooko kuti, Uli kuli simamambe iwakali kumbali anzila ku-Enaimu? Bakavuwa kuti, Katakwe simamambe okuno pe.																									
##Mpawo wakapiluka kuli-Juda, wati, Nsikwe kumujana pe. Abalo bantu bakooko bakati, Katakwe simamambe okuno.																									
##Lino Juda wakati, Atole biyo zintu, kuti tutasekwi. Wabona kuti ndalitumide oyu mwana wampongo, pele tokwe kumujana.																									
##Lino ciindi cili mbuli myezi yotatwe necakamana, Juda wakalwiidwa kuti, Bona! Tamara mukamwana wako wacita bwaamu, wamintila mubwaamu,																									
##Mpawo Juda wakaamba kuti, Amumugwisye, aumpwe. Pele naakali mukugwisigwa,																									
##wakatumina wisizyala mulazyo wakuti, Muntu uuli azintu ezi nguwakandiminsya.																									
##Alimwi wakati, Bona, uzibe na nzizyani zintu ezi-cinamatizyo antambo amusako.																									
##Mpawo Juda wakaziziba, wati, Uliluleme kwiinda ndime, nkaambo ndakabula kumupa Sela mwanaangu. Elyo takwe naakaindulula kumuziba.																									
##Lino ciindi cakwe cakutumbuka necakasika, mwakajanwa mayanga muzyalilo lyakwe.																									
##Nkabela mukuzyala kwakwe umwi mwana wakazuluzya ijanza lyakwe, Lino sikutumbusya wakajata ijanza lyakwe,																									
##walyaanga akatambo kasalala pyu, wati, Ngooyu mutaanzi kuzyalwa.																									
##Pele naakapilusya ijanza lyakwe, mweenzinyina wakazwa. Elyo wakati, Ma! Wapola buti yebo? Nciceeco izina lyakwe ncaakaulikwa kuti ngu-Perezi.																									
##Musule lyakwe mwakazyalwa mweenzinyina iwakajisi katambo kasalala ajanza lyakwe, nkabela wakaulikwa izina lya-Zera.																									
##Josefa mbwaakabeleka kuli-Potifara. Lino Josefa wakatolwa ku-Egepita,																									
##nkabela Potifara, umwi wabasilutwe ba-Farao, sikulanga wabasikutabilila, muntu mu-Egepita, wakamuula kuzwa kumaanza aaba-Ismayeli ibakamuletede nkuko.																									
##Lino Jehova wakali a-Josefa, aboobo wakajana coolwe muŋanda yasimalelo wakwe mu-Egepita.																									
##Nkabela simalelo wakwe wakabona kuti Jehova uli awe, alimwi zyoonse nzyaakali kucita Jehova wakazikondezya mujanza lyakwe.																									
##Elyo Josefa wakafwidwa buuya mumeso aakwe. Wakamumanina milimo,																									
##wakamubika kuti abe mupati waŋanda yakwe, azyoonse zintu nzyaakajisi wakazyaaba mumaanza aakwe.																									
##Lino kuzwa kuciindi eco naakamubika kuti abe silutwe waŋanda yakwe, awazintu zyoonse nzyaakajisi,																									
##Jehova wakalongezya iŋanda yamu-Egepita nkaambo ka-Josefa, Lulongezyo lwaJehova lwakalikede ambono zyakwe zyoonse, neziba zyamuŋanda neziba zyamumuunda.																									
##Nkabela zyoonse biyo nzyakajisi wakazisia mumaanza aa-Josefa. Walo mwini takwakaziba cintu neciba comwe ncaakali aco cita insima njaakali kulya.																									
##Josefa mbwaakabikwa muntotongo. Lino Josefa kali aciwa cibotu, keebeka loko.																									
##Nkabela kusule lyayaaya, mukasimalelo wakwe wakavundula meso aakwe kuli-Josefa, wati, Atweende ayebo.																									
##Pele wakakaka. Wakaambila mukasimalelo wakwe kuti, Bona! Simalelaangu talikataazyi																									
##kucintu neciba comwe muŋanda; zyoonse buyo nzyaajisi wazyaaba mumaanza aangu.																									
##Taakwe mupati kwiinda ndime muŋanda ino. Tana kundikasizye cintu neciba comwe, cita nduwe luzutu nkaambo uli banakwe. Nkacite buti bubi bupati buli boobu akubisizya Leza?																									
##Nkabela mazuba oonse, nekuba kuti wakacili kwaambila Josefa, taakwe naakazumina abuniini koona awe nanka kuba awe.																									
##Pele buzuba bumwi naakanjila muŋanda kukubeleka milimo yakwe, katakwe naba omwe wabasiŋanda bamwi omo muŋanda,																									
##nkabela wakajata cikobela cakwe, wati, Atulale ayebo. Mpawo wakasia cikobela cakwe mujanza lyakwe, wacija, waya anze.																									
