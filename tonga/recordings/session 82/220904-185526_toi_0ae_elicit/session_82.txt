##teeyakajana mpiikonzya kukalila amyeendo yayo, aboobo yakapiluka kulinguwe mubwaato
##nkaambo maanzi akacili manji atala anyika. Mpawo wakatandabika ijanza lyakwe, waijata
##waiboozya mubwaato mwaakabede. Lino wakalindila alimwi mazuba aali musanu aabili
##watuma inziba lwabili kuzwa mubwaato. Elyo kuciindi cakumazuba inziba yakaboola
##kulinguwe, amumulomo wayo kiijisi itu lyaolifa ndeyakaakucela. Mpawo Nowa wakaziba
##kuti maanzi atalika kuceya ansi. Lino wakalindila alimwi mazuba aali musanu aabili
##watuma inziba, pele tiikwe neyakaboola limbi pe.
##Lino mumwaka wamyanda iili musanu aumwi amwaka omwe, mumwezi mutaanzi
##mubuzuba butaanzi bwamumwezi, maanzi akayuminina ansi. Mpawo Nowa wakavumbula
##lululi lwabwaato, wasondela, wabona kuti nyika yayuma. Nkabela mumwezi wabili
##mubuzuba bwakumi amusanu aibili bwamumwezi, nyika yakayuma ntantalu. Lino Leza
##wakaambila Nowa kuti, Kamuzwa mubwaato, yebo abanako, abana bako abamukabana
##bako boonse. Banyama boonse mboli abo bamisyobo misyobo, bayuni a≈ãombe abauka
##boonse bayavula ansi, uzwe abo, kuti babe isaula ansi, bazyalisye akuvula ansi. Mpawo
##Nowa wakazwa abana bakwe abanakwe abamukabana bakwe boonse. Banyama boonse
##abauka boonse abayuni boonse, boonse baumi bamisyobo misyobo bayavula ansi, boonse biyo bakazwa mubwaato.
##Lino Nowa wakayakila Jehova cipaililo, nkabela wakabweza bamwi banyama basalala
##bamisyobo yoonse abayuni basalala bamisyobo yoonse, watuulila zituuzyo mpoonya awo
##acipaililo. Mpawo Jehova naakamvwa bweema bubotu, Jehova wakaamba mumoyo
##wamuntu mibi lyoonse kuzwa kubwanike bwakwe, alimwi nsikooyoouma limbi baumi
##boonse mbuli mbondakacita. Nyika niiciliwo, ciindi cakubyala aciindi cakutebula, impeyo
##ankasaalo, cilimo amainza, isikati amasiku, zyoonse tazikooyooleka.
##Cizuminano Leza ncaakatangana anyika
##Lino Leza wakalongezya Nowa abana bakwe, wabaambila kuti, Amuzyalisye, muvule
##muzuzye nyika. Banyama boonse baansi abayuni boonse bakujulu bamuyoowe akukankama
##kubusyu bwanu. Boonse biyo, abauka bayavula ansi answi zyamulwizi, baabwa mumaanza
##aanu. Baumi boonse bayavula ansi bayoomubeda zilyo, mbubonya mbuli zisyu zisia-sia. Zyoonse biyo ndamupa nzizyo. Pele tamweelede kulya nyama antoomwe abuumi bwayo
##nkokuti bulowa bwayo. Ncobeni bulowa bwanu, bulowa bwabuumi bwanu
##njoobuyandaula. Kumaanza aabanyama boonse njoobuyandaula, akumaanza aamuntu
##njoobuyandaula. Muntu umwi aumwi, kumaanza aamweenzinyina njooyandaula buumi
##bwakwe. Kufumbwa muntu uutila bulowa bwamuntunyina, bulowa bwakwe alakwe
##buyootilwa kumaanza aamuntu, nkaambo muntu wakalengwa mucinkozya ca-Leza.
##Lino nywebo amuzyalisye akuvula, mube banji munyika akuvula mulinjiyo.
##Elyo Leza wakaambila Nowa abana bakwe mbaakali abo kuti, Amubone! Mebo ndatangana
##anywe cizuminano cangu, nywebo alunyungu lwanu luciza, abanyama boonse mbomuli
##abo, bayuni bakujulu abanyama baansi aboonse mbomuli abo mubwaato, banyama boonse
##biyo baansi. Njootangana anywe cizuminano, nkabela bantu boonse
##tabakooyoonyonyoonwa limbi mumaanzi aazambangulwe. Takukooyooba limbi
##izambangulwe lyakuvwinyauna nyika. Alimwi Leza wakaamba kuti, Nceeci citondezyo
##cacizuminano cangu ncitutangene anywe, inywe abaumi boonse mbomuli abo mumazyalani
##oonse. Ndabika fulicoongo wangu mujoba, abe citondezyo cacizuminano cangu
##ncitutangene anyika. Kuyooba kuti, na ndabusya ijoba ajulu lyanyika, fulicoongo wangu
##uyooboneka mujoba, elyo njooyeeya cizuminano ncitutangene anywe, inywe abaumi
##boonse bamisyobo yoonse, Takukooyoosika limbi maanzi aazambangulwe kuzoovwinyauna
##bantu boonse. Fulicoongo uyooba mukati kajoba, lino njoomulanga akuyeeya cizuminano
##citeeli ca-Leza ncatangene abaumi boonse bamisyobo yoonse yaansi. Leza wakaambila
##Nowa kuti, Nceeci citondezyo cacizuminano cangu ncintangene abaumi boonse baansi.
##Hamu mbwaakasampaula wisi. Lino bana ba-Nowa ibakazwa mubwaato mbaaba
##Semu a-Hamu a-Jafeti. Hamu nguwakazyala Kanana. Aba botatwe bakali bana baNowa
