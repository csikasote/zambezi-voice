##Uutuma makani kumulomo wamufubafuba Ulakosola zituta zyakwe, alimwi ulanywa lunyonyongano.
##Maulu aacilema alalengelela buyo; Mbukabede kasimpi mumilomo yabafubafuba.
##Mbuli muntu uuanga ibbwe munkwilipo, Mbwabede uupa mufubafuba bulemu,
##Mbuli bumvwa buyasa ijanza lyamukolwi, Mbukabede kasimpi mumilomo yabafubafuba,
##Mbuli simata uuyasa boonse buyo, Mbwabede muntu uubelesya mufubafuba ayooyo uubelesya mweendanzila.
##Mbuli mubwa uuboola kubulusi bwakwe, Mbwabede mufubafuba uuindulula bufubafuba bwakwe,
##Sa ulibwene muntu musongo mumeso aakwe mwini? Mufubafuba ulasyomeka kwiinda nguwe.
##Mutolo ulaamba kuti, Kuli mulavu munzila, Kuli butambo mumigwagwa!
##Mbuli ikoma mbolizumuka, Mbwabede mutolo abulo bwakwe, Mutolo ulanjizya ijanza lyakwe mumbede,
##Pele cilamukataazya kuliboozya kumulomo wakwe, Mutolo musongo mumeso aakwe mwini
##Kwiinda bantu bali musanu ababili bezi kuvuwa kabotu, Uukazyanya munkondo iitali yakwe
##Uli mbuli uujata mubwa kumatwi uuinda. Mbuli sicinsondo uuwaala-waala zisisi amivwi alufu,
##Mbwabede muntu uuena mweenzinyina Akwaamba kuti, Ndasekana buyo.
##Na taakwe inkuni, mulilo ulazima; Na taakwe sikuvwiya, inkondo ilamana.
##Mbuli masizi kumakala aayaka, ambuli inkuni kumulilo, Mbwabede sikukazyanya kukubusya inkondo.
##Majwi aasikuvwiya ali mbuli zilyo zinono, Alanjila mukati kabula. Mbuli cibelesyo cabulongo cizilulwidwe ansiliva,
##Mbwiibede milomo myuuba antoomwe amoyo mubi. Uusula akuupaupa amilomo. Akusisa lweeno mumoyo wakwe,
##Nekuba kuti ulaamba cabuuya, utamusyomi, Nkaambo muli zisesemyo zili musanu azibili mumoyo wakwe;
##Nekuba kuti lusulo lwakwe lulisisidwe alweeno, Bubi bwakwe bulayubununwa mumbungano yabantu,
##Uusya cilindi ulawida mulincico; Uukunkulisya ibbwe, lilamupilukila.
##Lulimi lubeja lulisulide abo mbolupwayide; Amulomo muuba ulaleta lunyonyooko.
##Utalikankaizizyi zyajunza, Nkaambo tozi na buzuba bulaleta nzi. Muntu umbi akutembaule, mulomo wako omwini pe;
##Mweenzu, kutali kumilomo yako, Ibbwe ndidemu, awalo musee ulalema, Pele bukali bwamufubafuba mbulemu kwiinda zyoonse.
##Bukali bulayoosya, lunyemo lulakataazya; Pele ibbivwe, ngwani uukonzya kwiima kulindilyo?
##Kutapatila kaanzambwene Nkubotu kwiinda luyando lusisidwe. Kuyasa kwamuzwalani kulasyomeka,
##Pele imyonto zyasinkondonyoko zilavula. Muntu uukutide ulasesemwa buci, Pele kulisinzala zintu zilula zyoonse nzinono,
##Mbuli kayuni kaswekede kuciteente cako, Mbwabede muntu uuswekede kuzwa kulinguwe,
##Mafuta atununkilizyo zilabotezya moyo; Mbulubede lulayo lwamweenzinyoko uuyandika.
##Mweenzinyoko, amweenzinyina uso, utabalekelezyi; Alimwi utayi kuŋanda yamunyoko mubuzuba bwamapenzi.
##Mweenzinyoko uuli kufwaafwi mubotu Kwiinda munyoko uuli kule. Songwaala, mwanaangu, ukondezye moyo wangu,
##Kuti mbe aluvwiilo kuliyooyo uundisampaula. Muntu uucenjede, abona mapenzi, ulayuba,
##Pele bataiyide balaindilila aboobo balapenga, Nyanzya muntu cikobela cakwe na wasyomezya kuliyila mweenzu;
##Umujate na walisyomezya mumwanakazi muzwakule. Muntu uufuma akulongezya mweenzinyina ajwi ipati,
##Cilaambwa kuti ulatuka buyo, Mbuli mandomondomo mubuzuba bwamvula, Mbwabede mwanakazi sikukazyanya;
##Uumukasya ulakasya muuwo, Uli mbuli mafuta mumaanza aakwe. Lubulo lulanona lubulonyina,
##Mbubonya obo muntu ulanona busyu bwamweenzinyina, Uubamba mukuyu ulalya micelo yawo,
##Ayooyo uubamba simalelaakwe ulalemekwa, Mbuli busyu mbububoneka mumaanzi,
##Mbubonya obo moyo wamuntu mbuuboneka kumuntunyina. Kwacimvumwe alufu tazikuti;
##Aalo meso aamuntu taakuti, Cuumpilo ncansiliva, ceengelo ncangolida, Pele muntu ulasunkwa kumpuwo yakwe,
##Nekuba kuti watwa mufubafuba muncili amunsi antoomwe amaila, Bufubafuba bwakwe tabumani pe,
##Ncobeni uleelede kuziba imbelele zyako mbozibede, Akubika moyo wako kumatanga aako;
##Nkaambo imbono tazikalilili lyoonse, Amunsini tuuli kumazyalani oonse. Bwizu bwamana kuligwa, mweemvwe ulamena,
##Azisyu zyakuzilundu zyacelwa, Tubelele tulakupa zyakusama, Ampongo zilaleta muulo wamuunda;
##Malili aampongo alakuvulila, Alaba zilyo zyabasiŋanda bako Akulela bana bako basimbi,
##Basizibi balacija nekuba kuti taakwe uubatanda, Pele baluleme balaima mbuli mulavu.
##Na cisi cabisya, cilijisi beendelezi banji, Pele mumaanza aabantu basongo abasiluzibo cilakalilila,
##Mutengwana uupenzya mucetenyina. Uli mbuli imvula yamucobocobo litapi zilyo.
##Basowa mulao balatembaula basizibi, Pele basikubamba mulao balakazyanya abo.
##Bantu babi tabamvwisyi kubeteka, Pele basikuyandaula Jehova balamvwisya.
##Muntu mutengwana uuenda cakululama. Mubotu kwiinda muntu muvubi uupilingene.
