##Uubamba mulao mwana musongo, Pele uuenda abasindya ulausya wisi insoni.
##Uuvuzya imbono zyakwe kukujana impindu zyazikwelete, Ulaziyobweda sikufwida bacete luzyalo.
##Na muntu wasinka matwi aakwe kukumvwa mulao, Acikombyo cakwe cilaba cisesemyo.
##Uuongelezya baluleme kubatola muzibi, Ulawida mumonya mucilindi ncaakasya,
##Pele baluleme balajana lukono lubotu, Muntu muvubi musongo mumeso aakwe mwini,
##Pele mutengwana uucenjede ulamvwisya mbwabede. Na baluleme bazunda, bulemu bulavula,
##Pele na basizibi babuka, bantu balayuba, Uusisa milandu yakwe takooyooba acoolwe pe,
##Pele oyo uulyaambawida akuleka ulafwidwa luzyalo. Uli acoolwe muntu uuyoowa lyoonse,
##Pele oyo uuyumya moyo wakwe ulawida mumapenzi. Mbuli mulavu uuvuluma na masekese uulwisya,
##Mbwabede muntu mubi uuendelezya bacete. Silutwe uubula busongo ulapenzya loko,
##Pele oyo uusula impindu iitaluleme uloongola. Muntu uuli amulandu wabulowa bwamweenzinyina,
##Acije akusikila kulufu; Kutabi muntu uumugwasya, Uuenda cakululama ulafutulwa,
##Pele uupilingene munzila zyakwe ulawida mucilindi. Uulima nyika yakwe ulakuta cilyo,
##Pele uutobela zintu zyabuyo ulakuta bucete. Muntu uusyomeka ulaba azyoolwe zinji,
##Pele uufwaamba kuvuba ulajana mulandu. Tacili cibotu kulanga ziimo zyabantu;
##Muntu ulabisya kuti ajane kalyo, Syacivulamwangu ulafwamba kujana imbono,
##Pele tezi kuti kubula kulamusikila, Uutapatila muntu, kumamanino ulayandwa,
##Kwiinda oyo uubombeka-bombeka alulimi lwakwe, Kufumbwa uubbida wisi abanyina,
##Akwaamba kuti, Taakwe mulandu, Oyo ngumweenzinyina sikunyonyoona, Syacivulamwangu ulabusya inkondo,
##Pele uusyoma Jehova ulaneneesegwa, Uusyoma moyo wakwe mwini mufubafuba,
##Pele oyo uuenda mubusongo ulavunwa, Uuabila batengwana takooyoobula,
##Pele uusisa meso aakwe ulajana intuko zinji, Na basizibi babuka, bantu balayuba,
##Pele na banyonyooka, baluleme balavula. Muntu uucenjezegwa, nekubaboobo uciyumya moyo wakwe,
##Ulafwamba kunyonyooka cakutabuka alimwi, Na baluleme basumpulwa, bantu balasekelela,
##Pele na basizibi mbobeendelezya, bantu balatongela. Uuyandisya busongo ulabotezya wisi,
##Pele uuenda abasikuvuula ulasowaila imbono. Kukubeteka kabotu mwami ulabusya nyika, Pele sikulya makulo ulainyonyoona.
##Muntu uuongelezya mweenzinyina. Ulateya buzamba kumaulu aakwe, Muntu sizibi ulacegwa mumilandu yakwe,
##Pele muntu uululeme ulaimba cakukondwa, Muntu uululeme ulizi bacete mbubeelede kubetekwa,
##Pele sizibi tamvwisyi aya makani. Basikasampusampu balabusya inkondo mumunzi,
##Pele basongo balalesya bukali. Na musongo ulakazyanya amufubafuba,
##Mufubafuba ulabwanta akuseka buyo, taakwe luumuno. Basikujaya bantu balasula uululeme,
##Pele baololokede balayanda kumuvuna. Mufubafuba ulaamba bukali bwakwe boonse,
##Pele musongo ulabukasya akubutontozya. Na mweendelezi waswiilila makani aalweeno,
##Basilutwe bakwe boonse balaba babi. Mucete asikumupenzya balaswanaana;
##Jehova nguumunikila meso aaboonse buyo. Mwami uubeteka batengwana cakululama,
##Cuuno cabwami bwakwe ciyooima nji, Musako akutapatila, zilaleta busongo,
##Pele mwana uulekelelwa buyo ulausya banyina insoni. Na basizibi baba abwami, kubisya kulavula,
##Pele baluleme bayoobona buwe bwabo. Koma mwana wako, elyo uyookupa lulyokezyo,
##Uyooletela moyo wako kubotelwa. Na taakwe zilengano, bantu tabayoowi kucita zitondwa
##Pele uli acoolwe kufumbwa uubamba mulao. Majwi luzutu taakonzyi kwiiyisya mulanda;
##Kumvwa ulamvwa, pele tabiki moyo kumakani, Sa ulibwene muntu uufwanzya kwaamba?
##Mufubafuba ulasyomeka kwiinda nguwe. Uulela kabotu mulanda wakwe kuzwa kubwanike,
##Kumamanino uyooba sikulyazina lyakwe. Muntu mukali ulabusya inkondo,
##Amuntu sinkazi ulavuzya milandu. Kulisumpula kwamuntu kulamufwinsya,
##Pele mubombumoyo ulajana bulemu, Uugwasyanya asikubba ulisulide buumi bwakwe;
##Lutuko ulilumvwide, pele tayubununi makani. Kuyoowa muntu kulateya kakole,
##Pele uusyoma Jehova ulakala kabotu. Bantu banji balayandaula kubotezya mweendelezi,
##Pele kuli-Jehova muntu nkwajana lubeta lubotu. Muntu uupilingene ulasesemya baluleme;
##Uuololokede munzila yakwe ulasesemya basizibi. Ngaaya majwi aa-Aguri mwana wa-Jake, cilengano.
##Mbuboobu muntu mbwaambila Itiyeli, Itiyeli a-Ukali. Ncobeni ndisicizindwe, nsili muntu,
