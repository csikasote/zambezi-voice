##kuli-Abramu, wakati, Nyika eyi njooipa lunyungu lwako. Elyo wakayakila Jehova cipaililo																									
##mpoonya awo Jehova mpaakalibonenya kulinguwe. Nkabela kuzwa oko wakalongela																									
##kucilundu cakujwe lya-Beteli, wayaka cilao cakwe nkuko, akatikati kaminzi yobile, Beteli																									
##kuuli kububbila, Ai kuuli kubuzwezuba. Aalo awo wakayakila Jehova cipaililo, wakomba																									
##muzina lya-Jehova. Pele Abramu kaciya bweenda, kaciya buya kumusanza.																									
##Abramu mbwaakaya ku-Egepita. Lino kwakaba ipamba munyika,																									
##nkabela Abramu wakainka ku-Egepita kuyookala-kala nkuko, nkaambo ipamba lyakabija																									
##munyika. Lino naakasika afwaafwi kumugaano wa-Egepita, wakaambila Sarai mukaakwe																									
##kuti, Bona! Ndizi kuti uli mwanakazi mubotu uuebeka loko. Ncobeni ba-Egepita,																									
##bakubona biyo, balaamba kuti, Ngooyu mwanakazi wakwe, Lino balandijaya, pele uwe																									
##balakusia. Amba kuti, Ndime mucizi wakwe; aboobo makani alabota kulindime nkaambo																									
##kako. Muuya wangu upone nkaambo kanduwe. Lino Abramu naakasika ku-Egepita,																									
##ba-Egepita bakabona mwanakazi, babona kuti mubotu loko. Nkabela bapati baFarao																									
##nebakamubona, bakamutembaula kubusyu bwa-Farao, aboobo mwanakazi wakatolwa																									
##kuŋanda ya-Farao. Alakwe Abramu wakacitilwa kabotu nkaambo kakwe, nkabela																									
##wakajana imbelele aŋombe ambongolo abazike abalanda banakazi ambongolo inzyazi ankamele.																									
##Mpawo Jehova wakapenzya Farao abeŋanda yakwe mapenzi mapati nkaambo ka-Sarai																									
##muka-Abramu. Lino Farao wakaita Abramu, wati, Ino ncinzi eci ncowandicitila?																									
##Nkaambonzi tokwe kundaambila kuti ngumukaintu wangu? Nkaambonzi nowakaamba																									
##kuti mucizi wangu? mane ndakamutola kulindime kuti abe mwanakazi wangu. Ncobeni																									
##ngumukaintu wako. Umutole, uinke awe. Nkabela Farao wakalailila bantu bakwe, nkabela																									
##bakamusindikizya, walo abanakwe aboonse mbaakali abo.																									
##Abramu a-Loti mbubakaanzaana																									
##Lino Abramu wakazwa ku-Egepita, walo abanakwe aboonse mbaakali abo a-Loti, wasika																									
##ku-Negebi. Nkabela Abramu kali muvubi loko, kajisi iŋombe ansiliva angolida. Lino																									
##wakali kweendeenda kuzwa kuNegebi mane wakasika ku-Beteli, oko nkukonya																									
##nkwaakataanguna kuyaka zilao zyakwe, akatikati ka-Beteli a-Ai, nkucakabede cipaililo																									
##ncaakayaka akutaanguna. Oko Abramu wakakomba muzina lya-Jehova. Alakwe Loti																									
##iwakali kweenda a-Abramu kajisi imbelele aŋombe amatente. Nkabela nyika yakaceya;																									
##teebakakonzya kukala antoomwe pe, nkaambo kabajisi imbono zinji, aboobo bakakacilwa																									
##kukala antoomwe. Lino kwakabuka inkondo akati kabasikweembela iŋombe zya-Abramu																									
##abasikweembela iŋombe zya-Loti. Kuciindi eco ba-Kanana aba-Perizi kabacikede munyika.																									
##Elyo Abramu wakaambila Loti kuti, Wence kutabi inkondo akati kesu, yebo ambebo,																									
##abeembeli bako abeembeli bangu, nkaambo tuli bamukowa omwe. Sa nyika yoonse tiili																									
##kubusyu bwako na? Atupambukane ambebo, Na ulayanda kuya kucimwesi, mebo ndaya																									
##kululyo; na ulayanda kuya kululyo, mebo ndaya kucimwesi. Mpawo Loti wakatambya																									
##meso aakwe, wabona nkwaalale yoonse ya-Jordano, wabona kuti, koonse koonse ili amaanzi. Kuciindi eco, Jehova natakalina kunyonyoona Sodoma a-Gomora, yakali																									
##mbubonya mbuli muunda wa-Jehova, mbuli nyika ya-Egepita noya ku-Zoari. Lino Loti																									
##wakalisalila inkwaalale yoonse ya-Jordano, watozya kujwe. Mbuboobo mbubakaanzaana																									
##amweenzinyina. Abramu kakede munyika ya-Kanana; Loti kakede muminzi yankwaalale,																									
##kaya buyakayaka zilao zyakwe mane wakasika ku-Sodoma. Pele bantu ba-Sodoma bakali																									
##basizibi, bakali babi loko kumeso aa-Jehova,																									
##Lino Jehova wakaambila Abramu, naakamana kwaanzaana a-Loti, wati, Tambya meso aako,																									
##ubone koonse koonse kuzwa mpobede, kunyika akumusanza, kujwe akumbo, nkaambo																									
##nyika yoonse njowabona, njoipa nduwe alunyungu lwako, mane kukabe kutamani.																									
##Njoovuzya lunyungu lwako, lube mbuli lusuko lwaansi. Na muntu ulakonzya kubala lusuko																									
##lwaansi, lino lunyungu lwako alwalo luyoobalika. Buka, koya bweendeenda mubulumfu																									
##boonse bwanyika akubwaamba bwayo boonse, nkaambo njooipa nduwe. Mpawo Abramu																									
##wakalonzya itente lyakwe, wiinka, waakukala kumibanga ya-Mamre iili ku-Hebroni, nkabela																									
##wakayakila Jehova cipaililo mpoonya awo.																									
