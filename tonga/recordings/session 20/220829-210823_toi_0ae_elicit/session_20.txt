##"Mulaleta anywebo mwati ninswi exi, tee  mamvwa alo! Ninkamu zyakulikamuzya;
##kunyina nyama pe; alimwi mutani kusiki kuno kusambala
##nswi tatumuyandi pe." Balo beenzu bacaangu bakaumuna biyo akugama bio nzila yabo.
##Kucimana mazuba masyoonto biyo, kwakamvwugwa
##kuti kuli cila kumbo. 
##Nobakaakusika kuya kumbo, bakaakubbukila kumunzi wabantu baya
##bakali kusambala nswi cimwi cindi. 
##Ndilyona nobakali kwaanzyanya, balo balaa munzi bakabazyiba kuti aba
##bantu mbabakali kutucitila cinia kulibo. 
##Relyo tii nkokubabuzya kuti, "Ino mwaletezya kuli bakwesu?" 
##Balo beenzu bakati "Tuzwa kujwe kumunzi kwaniini."
##Balo bakati, "Eena, okuya kumunzi nkotwakali kusambala nswi cimwi ciindi. Inzya twamuzyiba, ndinywe mwakali kutusapwida." 
##Beenzu bakaide kuumuma akugunwa.
##Bamwi bantu nobabona bantu beenda muminzi yabo,
##babalanga mbuli batakwe minzi. Ani abalo balaa minzi yabo, ono cabapa kweenda beendoma mapenzi.
##Uta sampuli mweenzu notamuzyi-notamuzyi nkwazwa,
## koyeeya kuti ayebo bumwi buzuba mbotayeeyede antela
##mbotazyi uya kuba mweendo, alimwi akusika kumunzi
##wamuntu ya ngookali kusampula kuti mweelenzi mbuli
##bwaacita babaya bantu kuli basinswi. 
##Ono bumwi buzuba nduwe ooya kuba mweendo.
##Alo kuti koli musankwa biya musa utani kusoli kutwangila beendo  mbobona.
##Tende ngulembwe caamba kuti bamwi buzuba mbotazyi
##uya kusika kucisi cabantu nkootayeeyede akuti inga uya kusika limwi.
##LOOLOLESYA SOKWE WAKAUTYOLA MUCILA
##Umwi mufwazi wangoma wakali kutegwa Mugwagwa
##wakaya musyokwe mukuyanda musamu mubotu wakufwala ngoma yakusambala.
##Wakaakugonka musamu mubotu kapati. 
##Asike amunzi waatalika kufwala. 
##Ulizyi ayebo kuti kufwala ngoma mulimo muyumu uutola mazuba manji.
##Nikwakamana mazuba manji, wakamana koonse kupakula akukunguba-kunguba 
##alimwi koonse akubika lubambo. 
##Pesi walo nokuba boobo taakaleka kubambabamba pe, 
##nokuba kuti yakamanide kale wakali kupala
##pala mumona mwakamana mwati cilondoke. 
##Bumwi buzuba naakali kubamba-bamba boobo, mbezyo yakalubizya yakaunkilalyo akudonkola lubambo.
##Aawo Mugwagwa wakausa kapati akubbwilimana anga watilamabele. 
##Eelyo wakalyaambauzya mwini kuti, "Mulange ndalijaila ngoma yamanide kale, nkumunya inga wali kugoma-goma cintu camana kale.
##Ti ncobaamba kuti loololesya sokwe walautyola mucila.‚Äù
##Aaka kaambyo katwaambila kuti lubambisya alo cintu
##calondoka kale inga limwi koya kucinyonyoona. 
##Kapati babumbi abafwazi kabaiya kaambyo aka.
##NKANGA ITOLA ULAA LUBILO
##Kuti koli wakavwima kale ulizyi ncobeni kuti tunji-tunji nkanga itola muntu uulaa lubilo. 
##Pesi notubelesya kaambyo aka mukukanana, tatwaambi nkanga ilike pe.
##Twaamba cintu coonse cakunyangana; lyoonse cintu
##cakunyangana citola uya uunyangauka. 
##Nyika itana limwa lyoonse ncintu cakunyangana. 
##Bamwi nobaciti antela nobacikanza kuti kubota kulima awa, walo uya uunyangauka mbwaabonena, nkutalika kupanda.
