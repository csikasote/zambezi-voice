##Mpoonya awo bakanywisya wisaabo waini masiku ayo ngaonya, nkabela mupati wakasika,																									
##walala uwisi, pele takazibide na wakalala lili nanka wakabuka lili.																									
##Lino nibwakaca, mupati wakaambila mwanike wakwe kuti, Bona! Jilo ndakalede ataata,																									
##Atumunywisye waini alimwi masiku ano, ukasike akulala awe ayebo, aboobo tulakonzya																									
##kubusya lunyungu kuzwa kulitateesu.																									
##Lino bakanywisya wisaabo waini alimwi masiku ayo, nkabela mwanike wakasika, walala																									
##awe, pele takazibide na wakalala lili nanka wakabuka lili.																									
##Aboobo bana basimbi boonse bobile ba-Loti bakaminta kuzwa kuliwisaabo.																									
##Nkabela mupati wakazyala mwana mulombe, wamuulika izina lya-Moabu.																									
##Ngonguwe wisaabo ba-Moabu boonse kusikila asunu.																									
##Alakwe mwanike wakazyala mwana mulombe, wamuulika izina lya-Beni-Ami.																									
##Ngonguwe wisaabo ba-Amoni boonse kusikila asunu.																									
##Abrahamu mbwaakacita ku-Gerari																									
##Lino kuzwa oko Abrahamu wakalonga, waya kunyika ya-Negebi, waakukala akatikati ka-Kadesi a-Suri. Nkabela wakakala-kala mu­ Gerari.																									
##Lino Abrahamu wakaamba aa-Sara mukaakwe kuti, Ngumucizi wangu, Mpawo Abimeleki																									
##mwami wa-Gerari wakatuma batumwa, watola Sara.																									
##Nkabela Leza wakasikila Abimeleki muciloto camasiku, wati, Bona! Uli mufu buyo nkaambo																									
##kamwanakazi ngotolede, nkaambo ulikwetwe mwaalumi, Nkabela Abimeleki katanaswanana																									
##awalo, aboobo wakaamba kuti, Akaka Mwami! Sa ulayanda kujaya musyobo uululeme? 5Sa																									
##teensi nguwe iwakandaambila kuti, Ngumucizi wangu? Alakwe mwanakazi wakaamba kuti,																									
##Ngumunyinandumi wangu. Cintu eci ncindacita, ndacicita amoyo uululeme amaanza																									
##aasalala.																									
##Leza wakamwaambila muciloto kuti, Ambebo ndakaziba kuti wacicita amoyo uululeme.																									
##Nkaambo kako ndakakukasya kubisya kulindime, teendakakuzumizya kumuguma.																									
##Lino bweedezezya muntu mwanakazi wakwe, nkaambo mulunguzi, Uyookukombela, aboobo uyoopona.																									
##Pele na wakaka kumubweedezya, zibisya kuti ncobeni ulafwa, webo aboonse mboli abo.																									
##Nibwakaca, Abimeleki wakafuma, waita balanda bakwe boonse, wabalwiida makani aya																									
##oonse.																									
##Nkabela bantu bakayoowa loko. Elyo Abimeleki wakaita Abrahamu, wamubuzya kuti, Ino																									
##ncinzi eci ncowatucitila? Ndakabisyanzi kulinduwe? Nkaambonzi noyanda kutuletela, mebo																									
##acisi cangu, mulandu mupati. Wandicitila zintu ziteelede kucitwa. Alimwi Abimeleki																									
##wakaambila Abrahamu kuti, Waba anzi noyanda kucita cintu cili obo? Lino Abrahamu																									
##wakamuvwiila kuti, Ndakacita obo nkaambo kakuti ndakali kuyeeya kuti, Ncobeni banti																									
##bakookuno tabayoowi Leza, balandijaya nkaambo kamukaangu. Alimwi ngumucizi wangu																									
##ncobeni, nkaambo ngumwana wataata nekuba kuti tali mwana wabama, nkabela																									
##ndakamukwata. Lino Leza naakandituntulisya kuzwa kuŋanda yataata, ndakamwaambila																									
##kuti, Mbuboobu mboelede kundigwasya. Kufumbwa oko nkutusika, amba kuti,																									
##Ngumunyinandumi wangu. Mpawo Abimeleki wakabweza imbelele aŋombe abalanda																									
##balombe abasimbi, wapa Abrahamu, alimwi wakamubweedezya Sara mwanakazi wakwe. Nkabela Abimeleki wakati, Bona! Nyika yangu ili kubusyu bwako, Kala kufumbwa kukubotela.																									
##Alakwe Sara, wakamwaambila kuti, Bona! Ndapa munyinandumi wako mali aansiliva aali																									
##cuulu.																									
##Ncitanzyansoni kulinduwe akuliboonse mboli abo, makani aako alulame mumeso aabantu																									
##boonse.																									
##Elyo Abrahamu wakakomba Leza, nkabela Leza wakaponya Abimeleki amwunakazi wakwe																									
##abalanda bakwe, nkabela bakazyala.																									
##Nkaambo Jehova wakalisinkide inzyalilo zyoonse zyaluzubo lwa-Abimeleki nkaambo kamakani aa-Sara muka-Abrahamu.																									
##Izaka mbwaakazyalwa. Lino Jehova wakaswaya Sara, mbubonya mbwaakaambide,																									
##nkabela Jehova wakacitila Sara mbubonya mbwaakaamba.																									
##Elyo Sara wakamima, wazyalila Abrahamu mwana mulombe mubucembele bwakwe, kuciindi ceelede Leza ncaakamwaambilide.																									
##Nkabela Abrahamu wakaulika oyo mwanaakwe ngwaakazyalilwa, Sara ngwaakamuzyalila, izina lya-Izaka.																									
