##Abramu mbwaakavuna Loti kumaanza aabami bakujwe																																																	
##mwami wa-Elamu, a-Tidala mwami wa-Goimu, bakacita inkondo a-Bera mwami																									
##wa-Sodoma, a-Birasa mwami wa-Gomora, a-Sinabi mwami wa-Adima a-Semebere mwami																									
##wa-Zeboimu, amwami wa-Bela. Aba boonse bakalibungene mukuti																									
##lya-Sidimu (ndondulo Lwizi lwa-Munyo). Myaka iili ikumi aibili bakali bazike																									
##ba-Kedorelaomere, pele mumwaka wakumi aitatu bakapapila. Lino mumwaka wakumi aine																									
##bakeza ba-Kedorelaomere abami mbaakali abo, bazunda ba-Refaimu mu-Aseterote-kamaimu,																									
##aba-Zuzi mu-Hamu, aba-Emi mu-Savekiriyataimu, 6aba-Hori mucilundu cabo caku-Seiri,																									
##akusikila ku-Eliparana uuli munkanda. Lino kuzwa oko bakaboola, basika ku-Eni-Misipati																									
##(ngonguwo Kadesi), bazunda cisi coonse cabaAmaleki, abalo ba-Amori ibakakede																									
##mu-Hazezoni-tamara. Mpawo kwakazwa mwami wa-Sodoma, amwami wa-Gomora,																									
##amwami wa-Adima, amwami wa-Zeboimu, amwami wa-Bela (ngonguwo Zoari), baswanana																									
##akubamba mindando yabo yakulwisya mukuti lya-Sidimu, balwisye Kedorelaomere mwami																									
##wa-Elamu, a-Tidala mwami wa-Goimu, a-Amarafele mwami wa-Sinara, a-Arioki mwami																									
##wa-Elasara, Bami bone bakalwisya bami bosanwe. Nkabela ikuti lya-Sidimu kalizwide																									
##migodi yamulambo. Lino bami ba-Sodoma a-Gomora bakacija, bawida mumonya, abaabo																									
##ibakacisyeede bakacijila kucilundu. Elyo bakatola imbono zyoonse zyaku-Sodoma																									
##azyaku-Gomora, azilyo zyabo zyoonse, bainka. Alakwe Loti mwana wamunyina Abramu,																									
##iwakakede ku-Sodoma, bakamutolelela ambono zyakwe, bainka.																									
##Mpawo kwakasika mulobosi, walwiida Abramu mu-Hebrayo, iwakakede kumibanga																									
##ya-Mamre mu-Amori munyina Esikoli, munyina Anere, nkaambo abo kabatangene																									
##buzwalani a-Abramu. Nkabela Abramu naakamvwa kuti mwanaakwabo watolwa																									
##mubuzike, wakayobolola basilumamba bakwe bazyale muŋanda yakwe, bantu bali myanda																									
##yotatwe akumi amusanu abatatu, wabatobela mane kusikila ku-Dani. Lino ciindi camasiku																									
##bakalipambukanya tukamu tukamu akubalwisya, walo abalanda bakwe, babauma, babatobela																									
##mane kusikila ku-Hoba uuli kulubazu lwalumwesi lwaDamasko. Nkabela wakaboozya																									
##imbono zyoonse, alakwe Loti munyina wakamuboozya ambono zyakwe abanakazi abantu boonse.																									
##Lino mwami wa-Sodoma wakeza kuzoomuswanganya, ciindi eco naakaboola kuzwa																									
##kukulwisya Kedorelaomere abami mbaakali abo, kukuti lya-Save (ndendilyo ikuti																									
##lyamwami). Nkabela Melkisideke mwami wa-Salemu wakaleta zinkwa awaini. Kali																									
##mupaizi wa-Leza Mupatikampatila. Lino wakamulongezya, wati, Akondezegwe Abramu																									
##kuli-Leza Mupatikampatila, muvubi wajulu anyika. Alumbwe Leza Mupatikampatila																									
##iwakaaba basinkondonyoko mumaanza aako. Elyo wakamupa cipanzi cakumi cambono																									
##zyoonse, Lino mwami wa-Sodoma wakaambila Abramu kuti, Kondipa bantu, pele imbono																									
##uzitole biyo. Abramu wakavwiila mwami wa-Sodoma kuti, Ndatambika ijanza lyangu																									
##cakukonka kuliJehova Leza Mupatikampatila, muvubi wajulu anyika. Ncobeni																									
##nsikooyootola nekaba katali nekaba kaanzyo kansangu neciba cintu cili buti cambono zyako,																									
##kuti utaambi kuti, Ndime ndavubya Abramu. Cita eco ncibakalya basimisela, azyaabilo																									
##zyabantu aba mbendakaya abo, nkokuti Aneri, a-Esikoli a-Mamre—batole zyaabilo zyabo.																									
##Cizuminano Leza ncakatangana a-Abramu. Amane makani ayo, ijwi lya-Jehova lyakasika																									
##kuli-Abramu mucilengano, liti, Utayoowi, Abramu; ndime intobo yako, bulumbu bwako																									
##buyooba bupati loko. Pele Abramu wakati, O Mwami Jehova, uyoondipanzi? Nsijisi																									
##mwana, asikulya izina lyaŋanda yangu ngooyu Eliezere wakuDamasko. Alimwi Abramu																									
##wakati, Bona! Tondipede lunyungu, aboobo muzike wamuŋanda yangu nguuyoondilida izina.																									
##Mpawo ijwi lya-Jehova lyakamusikila, liti, Oyu muntu takooyoolya izina lyako pe,																									
##mwanaako uuzyalwa mumaala aako nguuyoolya izina lyako. Lino wakamutola anze, wati,																									
##Langa kujulu, ubale tunyenyeezi, na ulakonzya kutubala. Nkabela wakamwaambila kuti,																									
##Mbubonya obo mbuluyooba lunyungu lwako. Mpawo wakasyoma Jehova, nkabela lusyomo																									
##lwakwe lwakeelezegwa mbuli bululami.																									
