##Mpawo Abrahamu wakapalula mwanaakwe Izaka naakajisi mazuba aali musanu aatatu aakuzyalwa,																									
##mbubonya mbuli Leza mbwaakamulailila. Abrahamu kajisi myaka iili mwanda, mwanaakwe Izaka naakazyalwa.																									
##Lino Sara wakati, Leza wandipa cisesyo; kufumbwa uumvwa impuwo ulaseka ambebo. Wakati, Nguni wakakonzya kwaambila Abrahamu kuti Sara uyoonyonsya bana?																									
##Nkaambo ndamuzyalila mwana mubucembele bwakwe.																									
##Hagare a-Ismayeli mbubakatandsaa																									
##Elyo mwana wakakula. Cibe ciindi wakalesegwa, nkabela Abrahamu wakacita ipobwe ipati																									
##mubuzuba obo Izaka naakalesegwa. Lino Sara wakabona mwana wa-Hagare mu-Egepita																									
##ngwaakazyalila Abrahamu ulaseka. Mpawo wakaambila Abrahamu kuti, Tanda oyu																									
##mwanakazi muzike amwanaakwe, nkaambo mwana wamuzike oyu takooyooba alukono																									
##antoomwe amwanaangu Izaka. Lino makani akabija loko mumeso aa-Abrahamu nkaambo																									
##kamwanaakwe. Pele Leza wakaambila Abrahamu kuti, Makani atabiji mumeso aako.																									
##Utalipenzyi nkaambo kamwanaako amwanakazi muzike wako. Zyoonse buyo Sara																									
##nzyaakwaambila, swiilila ijwi lyakwe muzintu zyoonse, nkaambo muli-Izaka moziyooambwa imbuto zyako.																									
##Alakwe mwana wamwanakazi muzike, njoocita kuti abe cisi cipati, nkaambo nimbuto yako.																									
##Lino nibwakaca, Abrahamu wakafuma, wabweza zinkwa ankomo yamaanzi, wapa Hagare,																									
##wazibika akuko lyakwe, amwana, aboobo wakamutanda. Nkabela naakainka, wakali kuya																									
##bweendeenda munkanda ya-Bcereseba,																									
##Lino maanzi aamunkomo naakamaninina, wakasowa mwana kunsi lyaciteu cimwi,																									
##waakukala alike kulekule, mbuli intaamu yamuvwi, nkaambo wakati, Ntaboni kufwa																									
##kwamwana.																									
##Wakakala bulangene awe, woomoka, walila. Mpawo Leza wakamvwa ijwi lyamulombe,																									
##nkabela angelo wa-Leza wakaita Hagare kuzwa kujulu, wamwaambila kuti, Waba anzi, Hagare?																									
##Utayoowi, nkaambo Leza wamvwa ijwi lyamulombe awo mpabede.																									
##Nyampuka, bweza mulombe, umujate kujanza, nkaambo njoocita kuti abe musyobo mupati.																									
##Elyo Leza wakabbanuna meso aakwe, nkabela wakabona cikala camaanzi, wainka, wazuzya																									
##inkomo maanzi, wanywisya mulombe. Lino Leza kali amulombe, nkabela naakakomena																									
##wakakala munkanda, waba simata. Kakede munkanda ya-Parani, nkabela banyina																									
##bakamujanina mukazi munyika ya-Egepita.																									
##Abrahamu mbwaakatanga cizuminano a-Abimeleki																									
##Lino kuciindi eco Abimeleki a-Fikolo silutwe wampi yakwe bakaambila Abrahamu kuti, Leza uli ayebo muzintu zyoonse nzyocita.																									
##Lino kondikonkela muzina lya-Leza mpoonya ano kuti tokooyoocita cakweena kulindime nikuba kubana bangu nikuba kulibasikamukowa bangu boonse.																									
##Mbubonya mbundakakufwida luzyalo, ayebo uleelede kucita mbubonya kulindime akucisi nkokala-kala. Abrahamu wakati, Ndakonka.																									
##Lino Abrahamu wakanyontokela Abimeleki nkaambo kacikala camaanzi balanda ba-Abimeleki ncobakakasizye.																									
##Pele Abimeleki wakati, Nsizi na ngwani wakacita obo. Tokwe nowakandaambila pe, akumvwa nsina kunvwa pe mane sunu. Mpawo Abrahamu wakabweza imbelele aŋombe, wapa Abimeleki, nkabela boonse bobile bakatangana cizuminano.																									
##Alimwi Abrahamu wakabweza intumbe zyambelele zili musanu azibili, wazibika zilike.																									
##Lino Abimeleki wakabuzya kuli-Abrahamu kuti, Ino nkokutyeni ezi intumbe zili musanu azibili nzowabika zilike?																									
##Wakavuwa kuti, Ezi intumbe zili musanu azibili, uleelede kuzitambula kumaanza aangu,																									
##zibe citondezyo cakuti ndime ndasya cikala eci.																									
##Nkaambo kako kuntu oko kwakaulikwa izina lya-Beereseba, nkaambo nkonkuko boonse bobile nkubakakonkela.																									
##Bakatangana cizuminano oko ku-Beereseba, elyo Abimeleki a-Fikolo silutwe wampi yakwe																									
##bakanyamuka, bapiluka kunyika yaba­-Filisti.																									
##Lino Abrahamu wakazikila musika nkukonya oko ku-Beereseba,																									
##wakomba izina lya-Jehova Leza Uuteeli.																									
##Nkabela Abrahamu kakede munyika yaba-Filisti mazuba manji.																									
##Abrahamu mbwaakasi tuule Izaka																									
##Lino kusule lyayaaya Leza wakasunka Abrahamu, Wakati, Abrahamu. Walo wakati, Mpondi.																									
##Wakati, Tola mwanaako simuzyalwaalike ngoyandisya, nkokuti Izaka, ukainke kunyika																									
##ya-Menya akumutuula mbuli cipaizyo atala lyacimwi cazilundu ncenjookutondezya.																									
##Lino nibwakaca, Abrahamu wakafuma, wabopa imbongolo, wabweza bobile babalanda																									
##bakwe a-Izaka mwanaakwe, waandula inkuni zyakupaizya, wanyamuka, waya kubusena obo Leza mbwaakamwaambila. Nkabela mubuzuba bwatatu Abrahamu wakatambya meso																									
